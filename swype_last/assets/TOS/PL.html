<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT REGULAMIN ŚWIADCZENIA USŁUGI</b></p>
    <p><b>NINIEJSZY DOKUMENT STANOWI UMOWĘ PRAWNĄ POMIĘDZY UŻYTKOWNIKIEM (&quot;LICENCJOBIORCĄ&quot;) A SPÓŁKĄ NUANCE COMMUNICATIONS, INC. ZAWARTĄ NA RZECZ JEJ SAMEJ I/LUB W IMIENIU NUANCE COMMUNICATIONS IRELAND LIMITED (&quot;NUANCE&quot;), JEJ PODMIOTU POWIĄZANEGO. PROSIMY O UWAŻNE PRZECZYTANIE NINIEJSZEJ UMOWY.</b></p>
    <p><b>W CELU KORZYSTANIA Z USŁUGI SWYPE CONNECT (&quot;SWYPE CONNECT&quot;) NALEŻY UWAŻNIE ZAPOZNAĆ SIĘ Z WARUNKAMI NINIEJSZEGO REGULAMINU ŚWIADCZENIA USŁUGI SWYPE CONNECT (&quot;UMOWA&quot;), DOTYCZĄCYMI MIĘDZY INNYMI POBIERANIA, INSTALOWANIA I KORZYSTANIA Z OPROGRAMOWANIA SWYPE CONNECT. KLIKAJĄC NA PRZYCISK &quot;AKCEPTUJĘ&quot;, UŻYTKOWNIK WYRAŻA ZGODĘ NA WARUNKI UMOWY. ABY KORZYSTAĆ ZE SWYPE CONNECT LUB POBIERAĆ, INSTALOWAĆ LUB W DOWOLNY SPOSÓB KORZYSTAĆ Z OPROGRAMOWANIA SWYPE CONNECT, NALEŻY ZAAKCEPTOWAĆ NINIEJSZY REGULAMIN ŚWIADCZENIA USŁUGI.</b></p>
    <p>Swype Connect jest usługą świadczoną w imieniu spółki Nuance umożliwiającą spółce Nuance świadczenie określonych usług na rzecz Użytkownika z urządzeń, na których zainstalowano oprogramowanie Swype Platform. Na mocy udzielonej przez Użytkownika zgody na przekazywanie spółce Nuance w związku z korzystaniem z oprogramowania Swype Connect różnych Danych licencyjnych i Danych dotyczących użytkowania, w określonym poniżej zakresie, spółka Nuance może udostępniać aktualizacje, nowe wersje, dodatkowe języki lub dodatki (&quot;Oprogramowanie&quot;) dla oprogramowania Swype Platform zainstalowanego na urządzeniu Użytkownika. Poniższy ogólny regulamin stosuje się do korzystania przez Użytkownika ze Swype Connect i umożliwiają mu pobieranie, instalowanie i korzystanie z Oprogramowania, jak to określono poniżej, a także ma zastosowanie do wszelkiej dokumentacji towarzyszącej, dostarczanej przez Nuance w związku ze Swype Connect.</p>
    <p>1. <u>PRZYZNANIE LICENCJI</u>. Spółka Nuance i jej dostawcy udzielają Użytkownikowi niewyłącznej, nieprzenoszalnej, odwołalnej i ograniczonej licencji bez możliwości udzielania licencji wtórnych, wyłącznie w formie kodu obiektowego, umożliwiającej zainstalowanie i użytkowanie Oprogramowania na jednym Urządzeniu na użytek własny Użytkownika. Użytkownik może zainstalować i korzystać z Oprogramowania wyłącznie wówczas, jeżeli posiada ważną licencję na aktualną wersję oprogramowania Swype Platform podlegającego aktualizacjom lub zmianom wersji. Użytkownik może zainstalować i korzystać z dodatkowego języka lub dodatku udostępnionego mu za pośrednictwem Swype Connect wyłącznie przy użyciu oprogramowania Swype Platform.</p>
    <p>2. <u>OGRANICZENIA</u>. Użytkownik nie będzie (z wyjątkiem sytuacji przewidzianych przez prawo): (a) korzystać z oprogramowania do celów innych niż potrzeby własne; (b) kopiować, odtwarzać, rozpowszechniać lub w inny sposób powielać część lub całość Oprogramowania; (c) sprzedawać, wypożyczać, udzielać licencji, sublicencji, rozpowszechniać, cedować, przenosić lub w inny sposób udzielać praw do części lub całości Oprogramowania; (d) modyfikować, konwertować, tłumaczyć ani tworzyć prac pochodnych w oparciu o niniejsze Oprogramowanie; (e) dekompilować, rozpracowywać, odtwarzać kodu źródłowego ani w żaden inny sposób i przy użyciu dowolnych środków próbować wyprowadzić, odtwarzać, identyfikować lub wykrywać żadnych kodów źródłowych, koncepcji ani algorytmów Oprogramowania; (f) usuwać z Oprogramowania żadnych informacji, etykiet ani oznaczeń określających prawa własności ani (g) korzystać z Oprogramowania w celu porównania lub zestawienia z innymi produktami dostarczanymi przez osoby trzecie.</p>
    <p>3. <u>PODMIOTOWE PRAWA RZECZOWE</u>.</p>
    <p>3.1. <u>OPROGRAMOWANIE</u>. Nuance oraz jego licencjodawcy posiadają wszelkie prawa i tytuły do Oprogramowania, w tym m.in. prawa patentowe, prawa autorskie, prawo do tajemnicy handlowej, znaków towarowych oraz inne powiązane prawa własności intelektualnej; wszelkie tytuły do ww. praw pozostają wyłączną własnością Nuance i jego licencjodawców. Nieuprawnione kopiowanie Oprogramowania lub nieprzestrzeganie powyższych ograniczeń skutkować będzie automatycznym wypowiedzeniem niniejszej Umowy oraz cofnięciem wszelkich licencji udzielonych w ramach niniejszej Umowy, a także stanowić będzie podstawę dochodzenia przez spółkę Nuance i jej podmioty stowarzyszone wszystkich przysługujących im środków prawnych i środków dostępnych na zasadzie słuszności z tytułu naruszenia powyższych ograniczeń.</p>
    <p>3.2. <u>OPROGRAMOWANIE STRON TRZECICH</u>. Oprogramowanie może zawierać oprogramowanie osób trzecich, co wymaga podania odpowiednich zastrzeżeń i/lub podlega dodatkowemu regulaminowi. Powyższe zastrzeżenia dotyczące oprogramowania osób trzecich i/lub dodatkowe regulaminy znajdują się na: <a href="http://swype.com/attributions">swype.com/attributions</a> i stanowią integralną część niniejszej Umowy, do której zostają włączone przez odniesienie. Akceptując niniejszą Umowę Użytkownik jednocześnie zgadza się na warunki zawarte w tychże regulaminach.</p>
    <p>3.3. <u>DANE LICENCYJNE I DANE DOTYCZĄCE UŻYTKOWANIA</u>.</p>
    <p>(a) <u>DANE LICENCYJNE</u>. W ramach korzystania z Oprogramowania przez Użytkownika spółka Nuance gromadzi i wykorzystuje Dane licencyjne, w zakresie określonym poniżej, w celu potwierdzenia licencji Użytkownika na Oprogramowanie oraz w celu opracowywania, tworzenia i ulepszania swych produktów i usług. Akceptując warunki niniejszej Umowy, Użytkownik przyjmuje do wiadomości, wyraża zgodę i zgadza się, żeby spółka Nuance gromadziła i wykorzystywała Dane licencyjne w ramach korzystania przez Użytkownika z Oprogramowania oraz żeby przedmiotowe Dane licencyjne były wykorzystywane wyłącznie przez spółkę Nuance lub osoby trzecie działające pod kierunkiem spółki Nuance na mocy umów o zachowaniu poufności, w celu potwierdzenia licencji Użytkownika na Oprogramowanie oraz celem opracowywania, tworzenia i ulepszania Swype Connect, Oprogramowania i innych produktów i usług. &quot;Dane licencyjne&quot; oznaczają informacje na temat Oprogramowania i urządzenia Użytkownika, takie jak np. marka urządzenia, numer modelu, ekran, urządzenie ID, adres IP i tym podobne dane.</p>
    <p>(b) <u>DANE NA TEMAT UŻYTKOWANIA</u>. Ponadto w ramach korzystania przez Użytkownika z Oprogramowania spółka Nuance gromadzi i przetwarza Dane dotyczące użytkowania, w określonym poniżej zakresie, w celu opracowywania, tworzenia i ulepszania swych produktów i usług. Uruchamiając Oprogramowanie Użytkownik wyraża zgodę na gromadzenie i przetwarzanie przez spółkę Nuance Danych dotyczących użytkowania. Użytkownik może w dowolnym momencie zakazać Nuance gromadzenia Danych dotyczących użytkowania, zmieniając ustawienia Oprogramowania, po czym Nuance przestanie gromadzić od Użytkownika Dane dotyczące użytkowania. Akceptując warunki niniejszej Umowy, Użytkownik przyjmuje do wiadomości, wyraża zgodę i zgadza się, żeby spółka Nuance i jej podmioty stowarzyszone gromadziły Dane dotyczące użytkowania w ramach korzystania przez Użytkownika z Oprogramowania oraz żeby przedmiotowe Dane dotyczące użytkowania były wykorzystywane wyłącznie przez spółkę Nuance lub osoby trzecie działające pod kierunkiem spółki Nuance na mocy umów o zachowaniu poufności, w celu opracowywania, tworzenia i ulepszania Swype Connect, Oprogramowania i innych produktów i usług. Nuance nie będzie wykorzystywać informacji, ani żadnych Danych dotyczących użytkowania, dla celów innych niż powyższe. Dane dotyczące użytkowania uważa się za informacje nieobjęte zakresem danych osobowych, bowiem są to dane, których nie można bezpośrednio przypisać żadnej konkretnej osobie. &quot;Dane dotyczące użytkowania&quot; oznaczają informacje na temat Oprogramowania i sposobu, w jaki korzysta z niego Użytkownik. Na przykład: zmiany ustawień, lokalizacja urządzenia, wybór języka, ścieżki wykrywania znaków, całkowita liczba wpisanych lub przesuwanych znaków, szybkość wprowadzania tekstu i tym podobne dane.</p>
    <p>(c) Użytkownik przyjmuje do wiadomości, iż akceptując niniejszą Umowę wyraża zgodę na gromadzenie i wykorzystywanie w trybie przewidzianym w niniejszej Umowie Danych licencyjnych i Danych dotyczących użytkowania, w tym na ich przekazywanie do Stanów Zjednoczonych i/lub innych krajów w celu przechowywania, przetwarzania i wykorzystywania przez spółkę Nuance, jej podmioty stowarzyszone i uprawnione osoby trzecie.</p>
    <p>(d) Wszelkie udostępnione przez Użytkownika Dane licencyjne i Dane dotyczące użytkowania mają charakter poufny i mogą zostać ujawnione przez Nuance wyłącznie w celu zaspokojenia wymogów organów prawnych lub regulacyjnych, takich jak nakaz sądowy lub instytucje rządowe, jeżeli prawo tego wymaga lub na to zezwala, lub w związku ze sprzedażą, fuzją lub przejęciem przez inny podmiot. Dane licencyjne i Dane dotyczące użytkowania podlegają odnośnemu regulaminowi prywatności Nuance. Szczegółowe informacje na temat regulaminu prywatności w Nuance znajdują się na: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>WYŁĄCZENIE GWARANCJI</u>. UŻYTKOWNIK PRZYJMUJE DO WIADOMOŚCI I AKCEPTUJE FAKT, ŻE SPÓŁKA NUANCE I JEJ PODMIOTY STOWARZYSZONE UDOSTĘPNIAJĄ SWYPE CONNECT I OPROGRAMOWANIE W POSTACI &quot;JAK JEST&quot;, TJ. ZE WSZELKIMI USTERKAMI I BEZ JAKIEJKOLWIEK GWARANCJI. UŻYTKOWNIK WYRAŻA TYM SAMYM ZGODĘ NA PODJĘCIE WSZELKICH KROKÓW CELEM OCHRONY DANYCH I SYSTEMÓW PRZED STRATĄ LUB USZKODZENIEM. W MAKSYMALNYM ZAKRESIE DOPUSZCZONYM OBOWIĄZUJĄCYMI PRZEPISAMI PRAWA SPÓŁKA NUANCE I JEJ PODMIOTY STOWARZYSZONE JEDNOZNACZNIE WYŁĄCZAJĄ WSZELKIE WYRAŹNE ORAZ DOROZUMIANE GWARANCJE, W TYM, MIĘDZY INNYMI, GWARANCJE POKUPNOŚCI, PRZYDATNOŚCI DO OKREŚLONEGO CELU CZY NIENARUSZALNOŚCI PRAW.</p>
    <p>5. <u>OGRANICZENIE ODPOWIEDZIALNOŚCI</u>. W MAKSYMALNYM ZAKRESIE DOPUSZCZONYM OBOWIĄZUJĄCYMI PRZEPISAMI PRAWA W ŻADNYM RAZIE SPÓŁKA NUANCE, JEJ PODMIOTY STOWARZYSZONE, ICH CZŁONKOWIE ZARZĄDU, CZŁONKOWIE KIEROWNICTWA, PRACOWNICY CZY LICENCJODAWCY NIE PONOSZĄ ODPOWIEDZIALNOŚCI ZA JAKIEKOLWIEK SZKODY BEZPOŚREDNIE, POŚREDNIE, SZCZEGÓLNE, UBOCZNE, WYNIKOWE LUB SKUTKUJĄCE ODSZKODOWANIEM Z NAWIĄZKĄ, W TYM, MIĘDZY INNYMI, UTRATĘ ZYSKÓW, UTRATĘ DANYCH, BRAK MOŻLIWOŚCI UŻYTKOWANIA, PRZERWY W DZIAŁALNOŚCI CZY KOSZTY UBEZPIECZENIA, POWSTAŁE W ZWIĄZKU Z UŻYTKOWANIEM SWYPE CONNECT LUB OPROGRAMOWANIA, NIEZALEŻNIE OD ICH PRZYCZYNY, W RAMACH DOWOLNIE PRZYJĘTEJ TEORII ODPOWIEDZIALNOŚCI, NAWET JEŻELI UŻYTKOWNIK ZOSTAŁ Z WYPRZEDZENIEM POINFORMOWANY O MOŻLIWOŚCI WYSTĄPIENIA TEGO RODZAJU SZKÓD LUB POWINIEN MIEĆ ŚWIADOMOŚĆ MOŻLIWOŚCI ICH POWSTANIA.</p>
    <p>6. <u>OKRES I ZAKOŃCZENIE</u>. Niniejsza Umowa zaczyna obowiązywać z chwilą zaakceptowania warunków Umowy, a przestaje obowiązywać z chwilą jej rozwiązania. Umowa zostanie automatycznie rozwiązana w przypadku naruszenia przez Użytkownika któregokolwiek z jej warunków. Po rozwiązaniu Umowy Użytkownik powinien natychmiast zakończyć użytkowanie i usunąć wszystkie kopie Oprogramowania i przestać korzystać ze Swype Connect.</p>
    <p>7. <u>WYMOGI EKSPORTOWE</u>. Użytkownik oświadcza i zapewnia, że (i) Nie przebywa w kraju objętym embargiem przez rząd Stanów Zjednoczonych lub określonym przez rząd Stanów Zjednoczonych jako kraj &quot;udzielający wsparcia terroryzmowi&quot;; oraz (ii) Nie znajduje się na liście osób objętych zakazem lub ograniczeniami przez rząd Stanów Zjednoczonych.</p>
    <p>8. <u>UŻYTKOWNICY KOŃCOWI RZĄDU USA</u>. Niniejsze Oprogramowanie stanowi &quot;przedmiot komercyjny&quot;, zgodnie z definicją zawartą w postanowieniach 48 C.F.R. 2.101 (Kodeks Przepisów Federalnych), składający się &quot;komercyjnego oprogramowania komputerowego&quot; i &quot;komercyjnej dokumentacji do oprogramowania komputerowego&quot;, w rozumieniu postanowień 48 C.F.R. 12.212 (Kodeks Przepisów Federalnych). Zgodnie z postanowieniami 48 C.F.R. 12.212 i 48 C.F.R. 227.7202-1 do 227.7202-4, wszyscy użytkownicy końcowi z ramienia rządu USA mogą nabywać oprogramowanie wyłącznie z określonymi tu prawami.</p>
    <p>9. <u>ZNAKI TOWAROWE</u>. Znaki towarowe osób trzecich, nazwy handlowe, nazwy produktów i logo (&quot;Znaki towarowe&quot;), zawarte lub wykorzystywane przez Swype Connect lub Oprogramowanie są znakami towarowymi lub zarejestrowanymi znakami towarowymi, których stosowanie powinno odbywać się z korzyścią dla ich właścicieli. Wykorzystywanie ww. Znaków towarowych świadczy o interoperacyjności i nie oznacza: (i) stowarzyszenia spółki Nuance z taką firmą; ani (ii) poparcia lub aprobaty danej firmy dla Nuance oraz jej produktów i usług.</p>
    <p>10. <u>PRAWO WŁAŚCIWE</u>.</p>
    <p>Postanowienia niniejszej Umowy regulują, również co do ich interpretacji, przepisy prawa obowiązujące w kraju siedziby/lokalizacji Użytkownika wskazanej poniżej, z wyłączeniem mocy obowiązującej przepisów kolizyjnych i postanowień Konwencji Narodów Zjednoczonych o umowach międzynarodowej sprzedaży towarów. Strony bezwarunkowo i nieodwołalnie poddają się wyłącznej jurysdykcji i właściwości miejscowej sądów wskazanych poniżej dla kraju siedziby/lokalizacji Użytkownika oraz zasadom określonym w obowiązujących pełnomocnictwach do doręczeń.</p>
    <p>Kraj siedziby/lokalizacji Użytkownika - Stany Zjednoczone, Kanada, Meksyk, Ameryka Centralna, Ameryka Południowa, Tajwan lub Korea<br/>
    Prawo właściwe - Stan Massachusetts w Stanach Zjednoczonych<br/>
    Wyłączna jurysdykcja i właściwość miejscowa sądów - Sądy federalne lub sądy stanowe stanu Massachusetts w stanie Massachusetts<br/>
    </p>
    <p>Kraj siedziby/lokalizacji Użytkownika - Australia lub Nowa Zelandia<br/>
    Prawo właściwe - Stan Nowa Południowa Walia w Australii<br/>
    Wyłączna jurysdykcja i właściwość miejscowa sądów - Sądy stanu Nowa Południowa Walia w Australii w stanie Nowa Południowa Walia<br/>
    </p>
    <p>Kraj siedziby/lokalizacji Użytkownika - Indie lub Singapur<br/>
    Prawo właściwe - Singapur<br/>
    Wyłączna jurysdykcja i właściwość miejscowa sądów - Sądy singapurskie w Singapurze<br/>
    </p>
    <p>Kraj siedziby/lokalizacji Użytkownika - Chiny lub Hongkong<br/>
    Prawo właściwe - Specjalny region administracyjny Hongkong<br/>
    Wyłączna jurysdykcja i właściwość miejscowa sądów - Sądy Specjalnego regionu administracyjnego Hongkong w Specjalnym regionie administracyjnym Hongkong<br/>
    </p>
    <p>Kraj siedziby/lokalizacji Użytkownika - Europejski Obszar Gospodarczy (EOG), Europa, Bliski Wschód, Afryka lub Rosja<br/>
    Prawo właściwe - Irlandia<br/>
    Wyłączna jurysdykcja i właściwość miejscowa sądów - Dublin w Irlandii<br/>
    </p>
    <p>Kraj siedziby/lokalizacji Użytkownika - Reszta świata<br/>
    Prawo właściwe - **Stan Massachusetts w Stanach Zjednoczonych, chyba że przepisy obowiązujące w kraju Użytkownika tego nie przewidują, a w takim przypadku: obowiązywać będą te spośród powyższych przepisów prawa, które są skuteczne (przy czym przepisy prawa figurujące najwyżej na liście mają pierwszeństwo); w przeciwnym razie obowiązują przepisy prawa miejscowego Użytkownika.<br/>
    Wyłączna jurysdykcja i właściwość miejscowa sądów - **Sądy federalne lub sądy stanowe stanu Massachusetts w stanie Massachusetts<br/>
    </p>
    <p>Niezależnie od zapisów przeciwnej treści zawartych w niniejszej Umowie każda ze stron może dochodzić ustanowienia wstępnych bądź tymczasowych nakazów lub zakazów sądowych w odniesieniu do jakiejkolwiek sprawy wynikającej z treści niniejszej Umowy w kraju lokalizacji danej strony.</p>
    <p>11. <u>WARUNKI PODLEGAJĄCE ZMIANIE</u>. Użytkownik przyjmuje do wiadomości i wyraża zgodę na to, by Nuance wprowadzało raz na jakiś czas zmiany w warunkach niniejszej Umowy po uprzednim zawiadomieniu Użytkownika na jego urządzeniu z uzasadnionym wyprzedzeniem. Jeżeli Użytkownik nie zgadza się na powyższy tryb wprowadzania zmian do niniejszej Umowy, jedynym rozwiązaniem jest zaprzestanie korzystania ze Swype Connect, w tym m.in. pobierania i instalowania Oprogramowania.</p>
    <p>12. <u>OGÓLNE WARUNKI PRAWNE</u>. Żadnych praw ani obowiązków wynikających z niniejszej Umowy nie można w żaden sposób przenieść bez uprzedniej pisemnej zgody Nuance. Niniejsza Umowa pomiędzy Użytkownikiem a Nuance jest kompletna i uchyla wszelkie inne komunikaty lub materiały promocyjne dotyczące Swype Connect i Oprogramowania. Jeżeli którekolwiek z postanowień Umowy stanie się nieważne lub niewymagalne, powinno zostać zmienione tylko w stopniu umożliwiającym jego wymagalność, bez uszczerbku dla mocy i skuteczności pozostałych postanowień Umowy. Nieskorzystanie lub niewymaganie przez Nuance jednego z praw lub postanowień niniejszej Umowy nie stanowi zrzeczenia się tychże praw lub postanowień. Punkty 2, 3, 4, 5, 6, 8, 9, 10 oraz 12 niniejszej Umowy obowiązują również po jej rozwiązaniu.</p>
 </body>
</html>
