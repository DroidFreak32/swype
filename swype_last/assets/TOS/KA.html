<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT მომსახურების პირობები</b></p>
    <p><b>ეს არის იურიდიული შეთანხმება თქვენსა (&quot;თქვენ&quot; ან &quot;ლიცენზიის მფლობელი&quot;) და NUANCE COMMUNICATIONS, INC კორპორაციას შორის, მისი და/ან მისი აფილიატის NUANCE COMMUNICATIONS IRELAND LIMITED (&quot;NUANCE&quot;) სახელით. გთხოვთ, ყურადღებით გაეცნოთ ქვემოთ აღწერილ პირობებს.</b></p>
    <p><b>SWYPE CONNECT მომსახურებით (&quot;SWYPE CONNECT&quot;) სარგებლობისთვის, რაც მათ შორის გულისხმობს, თუმცა ამით არ შემოიფარგლება, SWYPE CONNECT-იდან პროგრამული უზრუნველყოფის ჩამოტვირთვას, ინსტალაციასა და გამოყენებას, საჭიროა დაეთანხმოთ SWYPE CONNECT მომსახურების პირობებს (&quot;შეთანხმებას&quot;). ღილაკზე &quot;თანხმობა&quot; დაწკაპუნებით თქვენ თანხმდებით წინამდებარე შეთანხმების პირობების შესრულებაზე. თუ თქვენ არ ეთანხმებით მომსახურების მოცემულ პირობებს, უფლება არ გაქვთ ისარგებლოთ SWYPE CONNECT-ით ან ჩამოტვირთოთ, დააინსტალიროთ და გამოიყენოთ პროგრამული უზრუნველყოფა SWYPE CONNECT-იდან.</b></p>
    <p>Swype Connect არის სერვისი, რომელიც უზრუნველყოფილია Nuance-ს სახელით და Nuance გაწვდით გარკვეულ სერვისებს მოწყობილობაში, რომელშიც დაინსტალირებულია Swype პლატფორმა. იმის გათვალისწინებით, რომ თქვენ თანახმა ხართ მიაწოდოთ Nuance-ს სხვადასხვა სალიცენზიო მონაცემი და ინფორმაცია მომსახურებით სარგებლობის შესახებ, როგორც აღწერილია ქვემოთ, Swype Connect მომსახურების გამოყენების დროს, Nuance-მა შეიძლება გამოსცეს განახლებები, ახალი ვერსიები, დამატებითი ენები და პროგრამული დანამატები (&quot;პროგრამული უზრუნველყოფა&quot;) თქვენს მოწყობილობაში დაინსტალირებული Swype პლატფორმის პროგრამისთვის. ქვემოთ მოყვანილი ზოგადი წესები და პირობები არეგულირებს თქვენ მიერ Swype Connect სერვისის გამოყენებას და უფლებას გაძლევთ, ჩამოტვირთოთ, დააინსტალიროთ და გამოიყენოთ პროგრამული უზრუნველყოფა, როგორც ეს აღწერილია ქვემოთ, და მისი თანმხლები დოკუმენტაცია, რომელიც შეიძლება მოგაწოდოთ Nuance-მა Swype Connect სერვისთან დაკავშირებით.</p>
    <p>1. <u>ლიცენზიის გადაცემა</u>. Nuance და მისი მომწოდებლები გადმოგცემენ თქვენ არაექსკლუზიურ შეზღუდულ ლიცენზიას, რომელიც არ ექვემდებარება სხვა პირისთვის გადაცემას, სუბლიცენზირებასა და გაუქმებას, მხოლოდ ობიექტის კოდის ფორმით, პროგრამული უზრუნველყოფის ერთ მოწყობილობაში ინსტალაციასა და გამოყენებაზე, პირადი მიზნებისთვის. თქვენ უფლება გაქვთ დააინსტალიროთ და გამოიყენოთ პროგრამული უზრუნველყოფა მხოლოდ იმ შემთხვევაში, თუ თქვენ გაქვთ იმ Swype პლატფორმის პროგრამის კანონიერი გზით ლიცენზირებული ვერსია, რომლის განახლებაც ხდება. შეგიძლიათ დააინსტალიროთ და გამოიყენოთ ნებისმიერი დამატებითი ენა ან პროგრამული დანამატი, რომელიც ხელმისაწვდომია Swype Connect სერვისში, მხოლოდ Swype პლატფორმის პროგრამასთან ერთად.</p>
    <p>2. <u>შეზღუდვები</u>. თქვენ უფლება არ გაქვთ (გარდა კანონით დაშვებული შემთხვევებისა): (ა) გამოიყენოთ პროგრამული უზრუნველყოფა პერსონალურისგან განსხვავებული ფორმით; (ბ) გადაიღოთ ასლი, დაამზადოთ რეპროდუქცია, გაავრცელოთ, ან რაიმე სხვა საშუალებით გადაიღოთ პროგრამული უზრუნველყოფა მთლიანად ან მისი ნაწილი; (გ) გაყიდოთ, გააქირაოთ, გასცეთ ლიცენზია, გასცეთ ქვე-ლიცენზია, გაავრცელოთ, მიანიჭოთ, გადასცეთ ან სხვაგვარად გასცეთ რაიმე უფლება პროგრამულ უზრუნველყოფასთან დაკავშირებით, არც მთლიანად და არც ნაწილობრივ; (დ) შეცვალოთ, სხვა კომპიუტერში გადაიტანოთ, მოახდინოთ პროგრამული უზრუნველყოფის კომპილირება ან დერივაციული სამუშაო; (ე) მოახდინოთ პროგრამული უზრუნველყოფის რაიმე გზით დეკომპილირება, დაშლა, კოდის გახსნა, ან სხვაგვარად სცადოთ საწყისი კოდის, არსებითი იდეების ან ალგორითმების გადაკეთება, რეკონსტრუქცია, იდენტიფიცირება ან განსაზღვრა. (ვ) პროგრამულ უზრუნველყოფაში წაშალოთ საკუთრების შესახებ ჩანაწერები, იარლიყები ან ნიშნები; ან (ზ) გამოიყენოთ პროგრამული უზრუნველყოფა მესამე მხარის მიერ წარმოდგენილი პროდუქტებთან შედარების ან ბენჩმარკინგის შესრულების მიზნით.</p>
    <p>3. <u>საკუთრების უფლება</u>.</p>
    <p>3.1. <u>პროგრამული უზრუნველყოფა</u>. Nuance და მისი ლიცენზიარები ფლობენ ყველა უფლებას, მათ შორის, საკუთრების უფლებას, პროგრამულ უზრუნველყოფაზე, მათ შორის, თუმცა ამით არ შემოიფარგლება, ყველა პატენტს, საავტორო უფლებას, სავაჭრო საიდუმლოებას და ინტელექტუალური საკუთრების სხვა უფლებებს პროგრამულ უზრუნველყოფაზე და ეს უფლებები რჩება Nuance-ის ან/და მისი ლიცენზიარების ექსკლუზიურ მფლობელობაში. პროგრამული უზრუნველყოფის უნებართვო კოპირება ან ზემოხსენებული პირობების შეუსრულებლობა გამოიწვევს წინამდებარე შეთანხმებისა და მის საფუძველზე გაცემული ყველა ლიცენზიის ავტომატურ გაუქმებას, ხოლო Nuance-ს და მის აფილიატებს უფლება ექნებათ გამოიყენონ ყველა კანონიერი უფლება და სასამართლო დაცვის საშუალება შეთანხმების დარღვევასთან დაკავშირებით.</p>
    <p>3.2. <u>მესამე მხარის პროგრამული უზრუნველყოფა</u>. პროგრამული უზრუნველყოფა შეიძლება შეიცავდეს მესამე მხარის პროგრამას, რომელსაც ახლავს დამატებითი ინფორმაცია ან/და რომელზეც ვრცელდება დამატებითი წესები და პირობები. მესამე მხარის პროგრამის ამგვარი საჭირო დებულებები და/ან დამატებითი წესები და პირობები შეგიძლიათ იხილოთ საიტზე <a href="http://swype.com/attributions">swype.com/attributions</a> , ისინი წარმოადგენს წინამდებარე შეთანხმების ნაწილს და დართულია მასზე. ამ შეთანხმების პირობებზე დათანხმების შემთხვევაში თქვენ ასევე ეთანხმებით დამატებით წესებსა და პირობებს, რომლებსაც შესაძლოა შეიცავდეს შეთანხმება.</p>
    <p>3.3. <u>ლიცენზირება და ინფორმაცია გამოყენების შესახებ</u>.</p>
    <p>(ა) <u>სალიცენზიო მონაცემები</u>. თქვენ მიერ პროგრამული უზრუნველყოფის გამოყენების პროცესში Nuance და მისი აფილიატები აგროვებენ და იყენებენ სალიცენზიო მონაცემებს, როგორც ეს აღწერილია ქვემოთ, პროგრამულ უზრუნველყოფაზე თქვენი ლიცენზიის შესამოწმებლად და, აგრეთვე, საკუთარი პროდუქტებისა და სერვისების განვითარების, შექმნისა და გაუმჯობესების მიზნით. წინამდებარე შეთანხმების წესებსა და პირობებზე დათანხმებით თქვენ აღიარებთ და ეთანხმებით იმას, რომ Nuance-ს შეუძლია შეაგროვოს და გამოიყენოს სალიცენზიო მონაცემები თქვენ მიერ პროგრამული უზრუნველყოფის გამოყენების პროცესში და რომ ასეთი სალიცენზიო მონაცემების გამოყენება შეუძლია მხოლოდ Nuance-ს ან მისი დავალებით მოქმედ მესამე მხარეებს, კონფიდენციალურობის შეთანხმებების შესაბამისად, პროგრამულ უზრუნველყოფაზე თქვენი ლიცენზიის შესამოწმებლად და, აგრეთვე, Swype Connect სერვისის, პროგრამული უზრუნველყოფისა და სხვა პროდუქტებისა და სერვისების განვითარების, შექმნისა და გაუმჯობესების მიზნით. &quot;სალიცენზიო მონაცემებში&quot; იგულისხმება ინფორმაცია პროგრამული უზრუნველყოფისა და თქვენი მოწყობილობის შესახებ, მაგალითად: მოწყობილობის ბრენდი, მოდელის ნომერი, ეკრანი, მოწყობილობის ID, IP მისამართი და მსგავსი მონაცემები.</p>
    <p>(ბ) <u>მონაცემთა გამოყენება</u>. გარდა ამისა, თქვენ მიერ პროგრამული უზრუნველყოფის გამოყენების პროცესში Nuance და მისი აფილიატები აგროვებენ და იყენებენ ინფორმაციას გამოყენების შესახებ, როგორც ეს აღწერილია ქვემოთ, საკუთარი პროდუქტებისა და სერვისების განვითარების, შექმნისა და გაუმჯობესების მიზნით. თქვენ უფლებას აძლევთ Nuance-სა და მის აფილიატებს შეაგროვონ და გამოიყენონ ინფორმაცია პროგრამული უზრუნველყოფის გამოყენების შესახებ მისი გააქტიურებით. შეგიძლიათ ნებისმიერ დროს აუკრძალოთ Nuance-ს პროგრამული უზრუნველყოფის გამოყენების შესახებ ინფორმაციის შეგროვება პროგრამის შესაბამისი პარამეტრების დაყენების გზით, რის შემდეგაც Nuance შეწყვეტს თქვენ მიერ პროგრამის გამოყენების შესახებ ინფორმაციის შეგროვებას. წინამდებარე შეთანხმების წესებსა და პირობებზე დათანხმებით თქვენ აღიარებთ და ეთანხმებით იმას, რომ Nuance-ს და მის აფილიატებს შეუძლიათ შეაგროვონ და გამოიყენონ პროგრამის გამოყენების შესახებ ინფორმაცია თქვენ მიერ პროგრამული უზრუნველყოფის გამოყენების პროცესში და რომ ასეთი ინფორმაციის გამოყენება შეუძლია მხოლოდ Nuance-ს ან მისი დავალებით მოქმედ მესამე მხარეებს, კონფიდენციალურობის შეთანხმებების შესაბამისად, Swype Connect სერვისის, პროგრამული უზრუნველყოფისა და სხვა პროდუქტებისა და სერვისების განვითარების, შექმნისა და გაუმჯობესების მიზნით. Nuance არ გამოიყენებს ინფორმაციას პროგრამის გამოყენების შესახებ სხვა მიზნებისთვის, გარდა ზემოთ აღნიშნული მიზნებისა. ინფორმაცია პროგრამის გამოყენების შესახებ ითვლება არაპერსონალურ ინფორმაციად, რადგან ეს ინფორმაცია არსებობს ისეთი ფორმით, რომლის საფუძველზეც შეუძლებელია ცალკეული პირის იდენტიფიცირების მოხდენა. &quot;ინფორმაცია გამოყენების შესახებ&quot; ნიშნავს ინფორმაციას პროგრამული უზრუნველყოფისა და იმის შესახებ, თუ როგორ იყენებთ ამ პროგრამულ უზრუნველყოფას. მაგალითად: პარამეტრების ცვლილებები, მოწყობილობის მდებარეობა, ენის არჩევა, სიმბოლოთა კავშირის ტრასირება, აკრეფილი და გამოყენებული სიმბოლოების სრული რაოდენობა, ტექსტის შეყვანის სიჩქარე და სხვა მსგავსი მონაცემები.</p>
    <p>(გ) თქვენ აცნობიერებთ, რომ წინამდებარე შეთანხმებაზე დათანხმების შემთხვევაში თქვენ თანხმდებით სალიცენზიო მონაცემების და გამოყენების შესახებ ინფორმაციის შეგროვებასა და გამოყენებაზე მოცემულ დოკუმენტში აღნიშნული წესით, მათ შორის ამ ინფორმაციის შეერთებულ შტატებში ან/და სხვა ქვეყნებში შესანახად, დასამუშავებლად და გამოსაყენებლად გაგზავნაზე და Nuance-ს, მისი აფილიატებისა და ავტორიზებული მესამე მხარეების მიერ გამოყენებაზე.</p>
    <p>(დ) თქვენ მიერ წარმოდგენილი ნებისმიერი სალიცენზიო მონაცემები ან ინფორმაცია გამოყენების შესახებ დარჩება კონფიდენციალურად და Nuance-მა შეიძლება გაამჟღავნოს ეს ინფორმაცია აუცილებლობის შემთხვევაში, კანონის და მაკონტროლებელი ორგანოების მოთხოვნების შესაბამისად, მაგალითად, სასამართლოს ან სამთავრობო დაწესებულების დადგენილების საფუძველზე, თუ ეს მოითხოვება კანონით, ან გადასცეს ინფორმაცია სხვა პირს Nuance-ის გაყიდვის, შერწყმის ან სხვა პირად გარდაქმნის შემთხვევაში. სალიცენზიო მონაცემებზე და ინფორმაციაზე გამოყენების შესახებ ვრცელდება Nuance-ის კონფიდენციალურობის პოლიტიკა. დამატებითი ინფორმაციისთვის იხილეთ Nuance-ის კონფიდენციალურობის პოლიტიკა შემდეგ ვებგვერდზე: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>გარანტიების უარყოფა</u>. თქვენ აცნობიერებთ და ეთანხმებით იმას, რომ NUANCE და მისი აფილიატები წარმოადგენენ SWYPE CONNECT სერვისს და პროგრამულ უზრუნველყოფას &quot;როგორც არის&quot; პრინციპის საფუძველზე, ყველა შეცდომითა და ყოველგვარი გარანტიის გარეშე. შესაბამისად, თქვენ თანხმდებით იმაზე, რომ ყველა აუცილებელ ზომას მიიღებთ თქვენი მონაცემებისა და სისტემების დაკარგვისაგან ან დაზიანებისგან დასაცავად. მოქმედი კანონმდებლობით მაქსიმალურად დაშვებულ ფარგლებში, NUANCE და მისი აფილიატები ხაზგასმით უარყოფენ ყველა პირდაპირ თუ ნაგულისხმევ გარანტიას, მათ შორის, თუმცა ამით არ შემოიფარგლება, გარანტიას საქონლის გაყიდვის, კონკრეტული მიზნისთვის ვარგისიანობისა და სხვა პირების უფლებების დაურღვევლობის შესახებ.</p>
    <p>5. <u>პასუხისმგებლობის შეზღუდვა</u>. მოქმედი კანონმდებლობით მაქსიმალურად დაშვებულ ფარგლებში, NUANCE, მისი აფილიატები, მისი თანამდებობის პირები, დირექტორები და თანამშრომლები ან ლიცენზიარები არავითარ შემთხვევაში არ აგებენ პასუხს რაიმე პირდაპირ, ირიბ, განსაკუთრებულ, შემთხვევით, შედეგობრივ ან დაჯარიმებით გამოწვეულ ზიანზე, მათ შორის, თუმცა ამით არ შემოიფარგლება, მონაცემების დაკარგვაზე, გამოყენების შესაძლებლობის დაკარგვაზე, ბიზნეს-საქმიანობის შეწყვეტაზე ან ხარჯებზე, რომლებიც გამოწვეულია SWYPE CONNECT სერვისით ან პროგრამული უზრუნველყოფით სარგებლობით, პასუხისმგებლობის მიზეზისა და ტიპის მიუხედავად, იმ შემთხვევაშიც კი, თუ კომპანიისთვის წინასწარ ცნობილი იყო ან კომპანიას წინასწარ აცნობეს ასეთი ზიანის დადგომის შესაძლებლობის შესახებ.</p>
    <p>6. <u>ვადა და შეთანხმების გაუქმება</u>. წინამდებარე შეთანხმება ძალაში შედის თქვენ მიერ მის წესებსა და პირობებზე დათანხმების დღიდან და მოქმედებს მის გაუქმებამდე. წინამდებარე შეთანხმება ავტომატურად უქმდება თქვენ მიერ მისი წესებისა და პირობების დარღვევის შემთხვევაში. შეთანხმების გაუქმების შემდეგ თქვენ ვალდებული ხართ დაუყოვნებლივ შეწყვიტოთ პროგრამული უზრუნველყოფისა და Swype Connect სერვისის გამოყენება და უნდა წაშალოთ მისი ყველა ასლი.</p>
    <p>7. <u>ექსპორტის მიმართ მოთხოვნებთან შესაბამისობა</u>. თქვენ ადასტურებთ და გარანტიას იძლევით შემდეგზე: (1) თქვენ არ იმყოფებით ქვეყანაში, რომელზეც ვრცელდება აშშ-ს სახელმწიფო ემბარგო და აშშ-ს მთავრობის მიერ თქვენი ქვეყანა არ არის მიჩნეული &quot;ტერორიზმის მხარდამჭერ&quot; ქვეყანად და (2) აშშ-ს რომელიმე სახელმწიფო სიაში არ ხართ მოხვედრილი, როგორც აკრძალული ან შეზღუდული პარტნიორი.</p>
    <p>8. <u>აშშ-ის მთავრობის საბოლოო მომხმარებლები</u>. მოცემული პროგრამული უზრუნველყოფა წარმოადგენს &quot;კომერციულ საგანს&quot;, როგორც ეს ტერმინი განმარტებულია ფედერალური წესების კრებულში, 48, 2.101. პროგრამული უზრუნველყოფა შედგება &quot;კომერციული კომპიუტერული პროგრამისგან&quot; და &quot;კომერციული კომპიუტერული პროგრამის დოკუმენტაციისგან&quot;, როგორც ეს ტერმინები აღწერილია ფედერალური წესების კრებულში, 48, 12.212. ფედერალური წესების კრებულის მუხლების 48, 12.212 და 48, 227.7202-1 - 227.7202-4 შესაბამისად, აშშ-ის მთავრობის ყველა საბოლოო მომხმარებელი ღებულობს მოცემულ პროგრამულ უზრუნველყოფას მხოლოდ ამ დოკუმენტში აღწერილი უფლებებით.</p>
    <p>9. <u>სავაჭრო ნიშნები</u>. მესამე მხარეების სავაჭრო ნიშნები, სავაჭრო სახელები, პროდუქტის სახელები და ლოგოები (&quot;სავაჭრო ნიშნები&quot;), რომლებსაც შეიცავს ან იყენებს Swype Connect სერვისი ან პროგრამული უზრუნველყოფა, ეკუთვნის ამ სავაჭრო ნიშნების ან რეგისტრირებული სავაჭრო ნიშნების შესაბამის მფლობელებს და ამ სავაჭრო ნიშნების გამოყენება ხდება მათი მფლობელების სასარგებლოდ. ეს სავაჭრო ნიშნები გამოიყენება თავსებადობის აღსანიშნავად და არ წარმოადგენს: (1) Nuance-ის აფილირებულ ურთიერთობას ასეთ კომპანიასთან, ან (2) Nuance-ის მიერ ასეთი კომპანიის და მისი პროდუქტებისა და სერვისების მხარდაჭერას ან მოწონებას.</p>
    <p>10. <u>მარეგულირებელი კანონი</u>.</p>
    <p>ამ შეთანხმების შესრულება და განმარტება უნდა მოხდეს იმ ქვეყნის კანონების მიხედვით, რომელიც არის თქვენი ძირითადი ადგილი/ქვეყანა, როგორც ეს აღწერილია ქვემოთ, კოლიზიური სამართლის ნორმებისა და საერთაშორისო სავაჭრო კონტრაქტების შესახებ გაეროს კონვენციის მიუხედავად. მხარეები უპირობოდ და უცვლელად აცხადებენ თანხმობას, რომ დაექვემდებარებიან ქვემოთ მითითებულ ექსკლუზიურ იურისდიქციას, ადგილობრივ სასამართლოებსა და საპროცესო დოკუმენტაციის ჩაბარების სათანადო წესებს, რომელიც გათვალისწინებულია თქვენი ძირითადი ადგილის/ქვეყნისთვის.</p>
    <p>თქვენი ძირითადი ადგილი/ქვეყანა - შეერთებული შტატები, კანადა, მექსიკა, ცენტრალური ამერიკა და სამხრეთ ამერიკა, ტაივანი ან კორეა<br/>
    მარეგულირებელი კანონი - მასაჩუსეტსის შტატი, ამერიკის შეერთებული შტატები<br/>
    ექსკლუზიური იურისდიქცია და სასამართლოების მდებარეობა - მასაჩუსეტსის ფედერალური ან შტატის სასამართლოები მასაჩუსეტსში<br/>
    </p>
    <p>თქვენი ძირითადი ადგილი/ქვეყანა - ავსტრალია ან ახალი ზელანდია<br/>
    მარეგულირებელი კანონი - ახალი სამხრეთ უელსი, ავსტრალია<br/>
    ექსკლუზიური იურისდიქცია და სასამართლოების მდებარეობა - ავსტრალიის ახალი სამხრეთ უელსის სასამართლოები ახალ სამხრეთ უელსში<br/>
    </p>
    <p>თქვენი ძირითადი ადგილი/ქვეყანა - ინდოეთი ან სინგაპური<br/>
    მარეგულირებელი კანონი - სინგაპური<br/>
    ექსკლუზიური იურისდიქცია და სასამართლოების მდებარეობა - სინგაპურის სასამართლოები სინგაპურში<br/>
    </p>
    <p>თქვენი ძირითადი ადგილი/ქვეყანა - ჩინეთი ან ჰონკონგი<br/>
    მარეგულირებელი კანონი - ჰონკონგის სპეციალური ადმინისტრაციული რეგიონი<br/>
    ექსკლუზიური იურისდიქცია და სასამართლოების მდებარეობა - ჰონკონგის სპეციალური ადმინისტრაციული რეგიონის სასამართლოები ჰონკონგში<br/>
    </p>
    <p>თქვენი ძირითადი ადგილი/ქვეყანა - ევროპის ეკონომიკური ზონა (EEA), ევროპა, ახლო აღმოსავლეთი ან აფრიკა, ან რუსეთი<br/>
    მარეგულირებელი კანონი - ირლანდია<br/>
    ექსკლუზიური იურისდიქცია და სასამართლოების მდებარეობა - დუბლინი, ირლანდია<br/>
    </p>
    <p>თქვენი ძირითადი ადგილი/ქვეყანა - დანარჩენი მსოფლიო<br/>
    მარეგულირებელი კანონი - **მასაჩუსეტსის შტატი, ამერიკის შეერთებული შტატები, თუ შეუსრულებელია თქვენს ქვეყანაში და ამ შემთხვევაში: თუ ზემოთ მოცემული კანონებიდან რომელიმე შესრულებადია, მოხდება მისი გამოყენება (რომელსაც სიაში მინიჭებული აქვს უფრო დიდი პრიორიტეტი), ხოლო თუ ეს შეუძლებელია, გამოყენებული იქნება თქვენი ადგილობრივი კანონი.<br/>
    ექსკლუზიური იურისდიქცია და სასამართლოების მდებარეობა - **მასაჩუსეტსის ფედერალური ან შტატის სასამართლოები მასაჩუსეტსში<br/>
    </p>
    <p>მიუხედავად ამ შეთანხმებაში მოცემული შეუსაბამობებისა, ნებისმიერ მხარეს შეუძლია გამონახოს წინასწარი ან შუალედური საშუალებები, ამ შეთანხმების ფარგლებში წარმოშობილ ნებისმიერ საკითხთან დაკავშირებით, იმ ქვეყანაში, რომელშიც არის შესაბამისი მხარე.</p>
    <p>11. <u>პირობების შეცვლა</u>. თქვენ აცნობიერებთ და ეთანხმებით იმას, რომ Nuance-ს შეუძლია პერიოდულად შეცვალოს წინამდებარე შეთანხმების წესები და პირობები, თქვენს მოწყობილობაზე შეტყობინების წინასწარ, გონივრულ ვადაში, გაგზავნის პირობით. თუ თქვენ არ ეთანხმებით შეთანხმების შეცვლილ პირობებს, შეგიძლიათ მხოლოდ შეწყვიტოთ Swype Connect სერვისით სარგებლობა, მათ შორის, თუმცა ამით არ შემოიფარგლება, აღარ ჩამოტვირთოთ და არ დააინსტალიროთ პროგრამული უზრუნველყოფა.</p>
    <p>12. <u>ზოგადი იურიდიული პირობები</u>. თქვენ უფლება არ გაქვთ სხვა პირს დაუთმოთ ან გადასცეთ წინამდებარე შეთანხმებით გათვალისწინებული უფლებები და ვალდებულებები Nuance-ის წინასწარი წერილობითი თანხმობის გარეშე. წინამდებარე შეთანხმება წარმოადგენს მთლიან შეთანხმებას თქვენსა და Nuance-ს შორის და ყველა დანარჩენი მოლაპარაკებები ან განცხადებები Swype Connect სერვისთან და პროგრამულ უზრუნველყოფასთან დაკავშირებით ძალას კარგავს. თუ ამ შეთანხმების რომელიმე დებულება ძალას დაკარგავს ან გაბათილდება, ეს დებულება შეიცვლება მხოლოდ იმ ფორმით, რაც აუცილებელია ასეთი ბათილობის გამოსასწორებლად და შეთანხმების დანარჩენი დებულებები სრულ ძალაში დარჩება. Nuance-ის მიერ ამ შეთანხმებით გათვალისწინებული რომელიმე უფლების ან დებულების განუხორციელებლობა არ ითვლება ამ უფლების ან დებულების უარყოფად. წინამდებარე შეთანხმების მუხლები 2, 3, 4, 5, 6, 8, 9, 10 და 12 ძალაში რჩება შეთანხმების ვადის გასვლის ან გაუქმების შემდეგაც.</p>
 </body>
</html>
