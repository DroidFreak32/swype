<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>TERMINI E CONDIZIONI DEL SERVIZIO SWYPE CONNECT</b></p>
    <p><b>IL PRESENTE DOCUMENTO COSTITUISCE UN CONTRATTO IN VIGORE TRA IL LICENZIATARIO (&quot;LICENZIATARIO&quot;) E NUANCE COMMUNICATIONS, INC. PER SE STESSA E/O PER CONTO DELLA SUA AFFILIATA NUANCE COMMUNICATIONS IRELAND LIMITED (&quot;NUANCE&quot;). SI PREGA DI LEGGERE ATTENTAMENTE I SEGUENTI TERMINI.</b></p>
    <p><b>L'UTENTE È TENUTO A RISPETTARE I TERMINI DEI PRESENTI TERMINI E CONDIZIONI DEL SERVIZIO SWYPE CONNECT (DI SEGUITO IL &quot;CONTRATTO&quot;) PER POTER UTILIZZARE IL SERVIZIO SWYPE CONNECT (DI SEGUITO &quot;SWYPE CONNECT&quot;) COMPRESI, A TITOLO INDICATIVO, IL DOWNLOAD, L'INSTALLAZIONE E L'USO DI QUALSIASI SOFTWARE SWYPE CONNECT. FACENDO CLIC SUL PULSANTE &quot;ACCETTO&quot;, L'UTENTE SI IMPEGNA A ESSERE VINCOLATO AI TERMINI DEL PRESENTE CONTRATTO. L'UTENTE NON È AUTORIZZATO A UTILIZZARE SWYPE CONNECT O A SCARICARE, INSTALLARE O UTILIZZARE ALTRO SOFTWARE SWYPE CONNECT IN ALCUN MODO SENZA L'ACCETTAZIONE DEI PRESENTI TERMINI E CONDIZIONI DEL SERVIZIO.</b></p>
    <p>Swype Connect è un servizio erogato per conto di Nuance per consentire a Nuance di fornire al Licenziatario alcuni servizi dal dispositivo in cui è installata la Piattaforma Swype. In considerazione del consenso dato dal Licenziatario di fornire a Nuance diversi Dati sulle licenze e Dati sull'uso, come definiti di seguito, nel corso dell'utilizzo di Swype Connect, Nuance può rendere disponibili aggiornamenti, potenziamenti, ulteriori lingue o aggiunte (&quot;Software&quot;) per il software della Piattaforma Swype installato nel dispositivo del Licenziatario. I seguenti termini e condizioni generali disciplinano l'uso da parte dell'utente del servizio Swype Connect e consentono all'utente il download, l'installazione e l'utilizzo del software, nei termini definiti nel seguito, secondo quanto stabilito da Nuance in relazione a Swype Connect.</p>
    <p>1. <u>CONCESSIONE DELLA LICENZA</u>. Nuance e i suoi fornitori concedono al Licenziatario una licenza non esclusiva, non trasferibile, non soggetta a sottolicenza, ma revocabile, esclusivamente nel formato di codice oggetto, per installare e utilizzare il Software su un unico Dispositivo per l'uso personale da parte del Licenziatario. Il Licenziatario può utilizzare il Software Solo se dispone di una versione esistente validamente concessa in licenza del software della Piattaforma Swype in corso di aggiornamento o potenziamento. Il Licenziatario può installare e utilizzare tutte le lingue o le aggiunte ulteriori rese disponibili al Licenziatario tramite Swype Connect esclusivamente con il software della Piattaforma Swype.</p>
    <p>2. <u>LIMITAZIONI</u>. L'utente non può (salvo nei casi previsti dalla legge): (a) usare il Software per scopi diversi da quelli personali dell'utente; (b) copiare, riprodurre, distribuire o in qualunque altro modo duplicare il Software, integralmente o in parte; (c) vendere, noleggiare, concedere in licenza o in sottolicenza, distribuire, assegnare, trasferire o altrimenti concedere diritti di qualunque tipo sul Software, integralmente o in parte; (d) modificare, adattare, convertire o creare opere derivate dal Software; (e) decompilare, disassemblare, decodificare o altrimenti tentare di derivare, ricostruire, individuare o scoprire il codice sorgente, le idee sottostanti o gli algoritmi del Software, in alcun modo; (f) rimuovere qualsiasi avviso di proprietà, etichette o marchi dal Software; (g) utilizzare il Software allo scopo di eseguire confronti o benchmark con prodotti offerti da terzi.</p>
    <p>3. <u>DIRITTI DI PROPRIETÀ</u>.</p>
    <p>3.1. <u>SOFTWARE</u>. Nuance e i suoi concessionari detengono tutti i diritti e gli interessi sul Software ivi inclusi, a titolo indicativo, tutti i diritti al brevetto, al copyright, al segreto commerciale, al marchio e ad altre proprietà intellettuali associati agli stessi, e di tali diritti resteranno titolari esclusivamente Nuance e/o i suoi concessionari. La copia non autorizzata del Software o la mancata osservanza delle suddette limitazioni comporteranno la cessazione automatica del presente Contratto e di tutte le relative licenze concesse, lasciando a Nuance e alle sue affiliate la possibilità di adire le vie legali o equitative per detta violazione.</p>
    <p>3.2. <u>SOFTWARE DI TERZI</u>. Il Software può contenere software di terze parti che richiede notifiche e/o termini e condizioni aggiuntivi. Tali notifiche e/o termini e condizioni aggiuntivi necessari del software di terze parti sono situati qui: <a href="http://swype.com/attributions">swype.com/attributions</a> e fanno parte o vengono integrati come riferimenti al presente Contratto. Accettando il presente Contratto, l'utente accetta anche gli eventuali ulteriori termini e condizioni qui riportati.</p>
    <p>3.3. <u>DATI SULLE LICENZE E SULL'USO</u>.</p>
    <p>(a) <u>DATI SULLE LICENZE</u>. Nell'ambito dell'uso del Software da parte del Licenziatario, Nuance e le sue affiliate raccolgono e utilizzano Dati sulle licenze, come definito di seguito, per convalidare la licenza del Licenziatario all'uso del Software, nonché per sviluppare, compilare e migliorare i prodotti e i servizi. Accettando i termini e le condizioni del presente Contratto, il Licenziatario riconosce, acconsente e accetta che Nuance possa raccogliere e utilizzare i Dati sulle licenze nell'ambito dell'uso del Software da parte del Licenziatario e che tali dati vengano utilizzati esclusivamente da Nuance, o da terzi sotto la direzione di Nuance, in conformità ai contratti di riservatezza, al fine di convalidare la licenza del Licenziatario all'uso del Software, nonché a sviluppare, compilare e migliorare Swype Connect, il Software, altri prodotti e servizi. L'espressione &quot;Dati sulle licenze&quot; indica le informazioni sul Software e sul dispositivo del Licenziatario, ad esempio: marca del dispositivo, numero del modello, tipo di schermo, ID del dispositivo, indirizzo IP e dati simili.</p>
    <p>(b) <u>DATI SULL'USO</u>. Inoltre, nell'ambito dell'uso del Software da parte del Licenziatario, Nuance e le sue affiliate raccolgono e utilizzano Dati sull'uso, come definito di seguito, per sviluppare, compilare e migliorare i propri prodotti e servizi. Il Licenziatario consente a Nuance e alle sue affiliate di raccogliere e utilizzare i Dati sull'uso attivando il Software. L'utente può decidere in qualunque momento di impedire a Nuance la raccolta dei Dati sull'uso tramite le impostazioni del Software; contestualmente, Nuance interromperà la raccolta dei Dati sull'uso dell'utente. Accettando i termini e le condizioni del presente Contratto, il Licenziatario riconosce, acconsente e accetta che Nuance e le sue affiliate possano raccogliere e utilizzare i Dati sull'uso nell'ambito dell'uso del Software da parte del Licenziatario e che tali dati vengano utilizzati esclusivamente da Nuance, o da terzi sotto la direzione di Nuance, in conformità ai contratti di riservatezza, al fine di sviluppare, compilare e migliorare Swype Connect, il Software, altri prodotti e servizi. Nuance si impegna a non utilizzare gli eventuali elementi informativi contenuti nei Dati sull'uso per scopi diversi da quelli summenzionati. I Dati sull'uso vengono considerati informazioni non personali, poiché espressi in una forma che non consente l'associazione diretta con nessuna persona fisica specifica. Per &quot;Dati sull'uso&quot; si intendono le informazioni relative al Software e alle modalità di utilizzo del Software da parte dell'utente. Ad esempio: impostazione delle modifiche, posizione del dispositivo, selezione della lingua, percorsi di rilevamento caratteri, numero totale dei caratteri digitati o &quot;swiped&quot;, velocità di immissione del testo e dati analoghi.</p>
    <p>(c) Il Licenziatario è consapevole che, accettando il presente Contratto, acconsente alla raccolta e all'utilizzo, come specificato nella presente sede, dei Dati sulle licenze e dei Dati sull'uso, inclusa la trasmissione dei medesimi negli Stati Uniti d'America e/o in altri paesi per l'archiviazione, l'elaborazione e l'utilizzo da parte di Nuance, delle sue affiliate e di terzi autorizzati.</p>
    <p>(d) Tutti gli eventuali Dati sulle licenze e Dati sull'uso forniti dall'utente resteranno riservati e potranno essere divulgati da Nuance, ove necessario, per soddisfare requisiti legali o normativi, ad esempio per ordine delle autorità giudiziarie o di un ente governativo, qualora imposto o consentito dalla legge, o in caso di vendita, fusione o acquisto di Nuance con, a o da parte di altra persona giuridica. I Dati sulle licenze e i Dati sull'uso sono soggetti alla vigente politica di protezione dei dati personali di Nuance. Per ulteriori informazioni, consultare la politica di protezione dei dati personali di Nuance all'indirizzo: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ESCLUSIONE DI GARANZIA</u>. IL LICENZIATARIO RICONOSCE E ACCETTA CHE NUANCE E LE SUE AFFILIATE FORNISCANO SWYPE CONNECT E IL SOFTWARE &quot;COSÌ COME SONO&quot;, CON TUTTI I LORO DIFETTI E SENZA ALCUN TIPO DI GARANZIA. DI CONSEGUENZA, L'UTENTE SI IMPEGNA A PRENDERE TUTTE LE PRECAUZIONI E LE PROTEZIONI NECESSARIE A SALVAGUARDARE I PROPRI DATI E SISTEMI DA PERDITE O DANNEGGIAMENTI. NEI LIMITI CONSENTITI DALLA LEGGE VIGENTE IN MATERIA, NUANCE E LE SUE AFFILIATE DECLINANO SPECIFICAMENTE QUALSIASI GARANZIA ESPLICITA O IMPLICITA, INCLUSE, A TITOLO ESEMPLIFICATIVO, TUTTE LE GARANZIE DI COMMERCIABILITÀ, IDONEITÀ PER UN FINE PARTICOLARE E NON VIOLAZIONE DEI DIRITTI DI TERZI.</p>
    <p>5. <u>LIMITAZIONE DI RESPONSABILITÀ</u>. NEI LIMITI CONSENTITI DALLA LEGGE VIGENTE IN MATERIA, IN NESSUNA CIRCOSTANZA NUANCE, LE SUE AFFILIATE, I SUOI FUNZIONARI, DIRIGENTI E IMPIEGATI O I SUOI CONCESSIONARI SARANNO RITENUTI RESPONSABILI DI EVENTUALI DANNI DIRETTI, INDIRETTI, PARTICOLARI, INCIDENTALI, CONSEQUENZIALI O ESEMPLARI, INCLUSI, A TITOLO INDICATIVO, I DANNI PER MANCATO GUADAGNO, LA PERDITA DI DATI, IL MANCATO UTILIZZO, L'INTERRUZIONE DELL'ATTIVITÀ O LA COPERTURA DEI COSTI, DERIVANTI DALL'UTILIZZO DI SWYPE CONNECT O DEL SOFTWARE, INDIPENDENTEMENTE DAL MODO IN CUI VENGANO CAUSATI E DAL RAPPORTO DI RESPONSABILITÀ, ANCHE QUALORA FOSSERO STATI AVVERTITI O AVESSERO DOVUTO ESSERE CONSAPEVOLI DELLA POSSIBILITÀ DI TALI DANNI.</p>
    <p>6. <u>DURATA E RISOLUZIONE</u>. Il presente Contratto ha inizio al momento dell'accettazione da parte dell'utente dei termini e delle condizioni ivi contenute e ha termine al momento della risoluzione. Il presente Contratto verrà risolto automaticamente in caso di violazione dei suoi termini e condizioni da parte dell'utente. In questo caso, l'utente dovrà immediatamente interrompere l'uso ed eliminare tutte le copie del Software e dovrà altresì interrompere l'uso di Swype Connect.</p>
    <p>7. <u>CONFORMITÀ ALL'ESPORTAZIONE</u>. L'utente dichiara e garantisce (i) di non trovarsi in un paese soggetto a embargo da parte del governo statunitense o che sia stato ritenuto dal governo statunitense &quot;terrorist supporting&quot; (paese che sostiene il terrorismo); (ii) di non trovarsi in alcun elenco del governo statunitense di enti giuridici proibiti o soggetti a restrizioni.</p>
    <p>8. <u>UTENTI FINALI DEL GOVERNO DEGLI STATI UNITI</u>. Il Software è un &quot;articolo commerciale&quot; ai sensi della definizione presente nel 48 C.F.R. 2.101, ed è costituito da &quot;software informatico commerciale&quot; e &quot;documentazione del software informatico commerciale&quot;, secondo le definizioni presenti nel 48 C.F.R. 12.212. In conformità al 48 C.F.R. 12.212 e dal 48 C.F.R. 227.7202-1 al 227.7202-4 compreso, tutti gli utenti finali del governo USA acquisiscono il Software con i soli diritti qui specificati.</p>
    <p>9. <u>MARCHI</u>. I marchi, i nomi commerciali, i nomi dei prodotti e i loghi di terzi (di seguito i &quot;Marchi&quot;) contenuti o utilizzati da Swype Connect o dal Software sono marchi o marchi registrati dei rispettivi proprietari, e l'utilizzo di tali Marchi avrà effetto a vantaggio del proprietario del marchio. L'utilizzo di tali Marchi ha lo scopo di illustrare l'interoperabilità e non costituisce (i) un'affiliazione tra Nuance e detta società, né (ii) un'adesione o un'approvazione relativamente a Nuance e ai suoi prodotti o servizi da parte di detta società.</p>
    <p>10. <u>LEGISLAZIONE VIGENTE</u>.</p>
    <p>Il presente Contratto sarà disciplinato e interpretato ai sensi della normativa del paese in cui si trova la sede principale o nazionale del Licenziatario come dettagliato di seguito, indipendentemente dalla scelta delle norme legali, ed escludendo la Convenzione delle Nazioni Unite sui contratti di vendita internazionali. Le parti si rimettono, in modo incondizionato e irrevocabile, all'esclusiva giurisdizione e sede dei tribunali indicati di seguito relativamente alla sede principale o nazionale del Licenziatario e al pertinente inoltro di documenti utili a un processo.</p>
    <p>Sede principale o nazionale del Licenziatario - Stati Uniti, Canada, Messico, America centrale, America meridionale, Taiwan o Corea del Sud<br/>
    Normativa vigente - Commonwealth del Massachusetts, Stati Uniti d'America<br/>
    Giurisdizione esclusiva e sede dei tribunali - Tribunali statali o federali del Massachusetts in Massachusetts<br/>
    </p>
    <p>Sede principale o nazionale del Licenziatario - Australia o Nuova Zelanda<br/>
    Normativa vigente - Nuovo Galles del Sud, Australia<br/>
    Giurisdizione esclusiva e sede dei tribunali - Tribunale del Nuovo Galles del Sud dell'Australia nel Nuovo Galles del Sud<br/>
    </p>
    <p>Sede principale o nazionale del Licenziatario - India o Singapore<br/>
    Normativa vigente - Singapore<br/>
    Giurisdizione esclusiva e sede dei tribunali - Tribunale di Singapore in Singapore<br/>
    </p>
    <p>Sede principale o nazionale del Licenziatario - Cina o Hong Kong<br/>
    Normativa vigente - Regione amministrativa speciale di Hong Kong<br/>
    Giurisdizione esclusiva e sede dei tribunali - Tribunale della Regione amministrativa speciale di Hong Kong a Hong Kong<br/>
    </p>
    <p>Sede principale o nazionale del Licenziatario - Spazio economico europeo (SEE), Europa, Medio Oriente, Africa, Russia<br/>
    Normativa vigente - Irlanda<br/>
    Giurisdizione esclusiva e sede dei tribunali - Dublino, Irlanda<br/>
    </p>
    <p>Sede principale o nazionale del Licenziatario - Resto del mondo<br/>
    Normativa vigente - **Commonwealth del Massachussets, Stati Uniti d'America, salvo qualora inapplicabile nel paese del Licenziatario e, in questo caso: se una delle disposizioni normative summenzionate è applicabile, si farà riferimento ad essa (in ordine decrescente nell'elenco); in caso contrario si applica la normativa locale a cui fa riferimento il Licenziatario.<br/>
    Giurisdizione esclusiva e sede dei tribunali - **Tribunali statali o federali del Massachusetts in Massachusetts<br/>
    </p>
    <p>Fermo restando quanto diversamente previsto nel presente Contratto, una delle parti può proporre un ricorso preliminare o interlocutorio per tutte le questioni concernenti il presente Contratto in un paese in cui abbia sede una delle parti.</p>
    <p>11. <u>TERMINI SOGGETTI A MODIFICA</u>. L'utente riconosce e accetta che Nuance potrà modificare di volta in volta i termini e le condizioni del presente Contratto, fornendone una comunicazione in tempi ragionevoli all'indirizzo dell'utente e al suo dispositivo. Qualora l'utente non accettasse tali modifiche al presente Contratto, non avrà altro rimedio che cessare l'accesso a Swype Connect, ivi incluso, a titolo indicativo, il download e l'installazione di eventuale Software.</p>
    <p>12. <u>TERMINI LEGALI GENERALI</u>. L'utente non è autorizzato a cedere né a trasferire altrimenti diritti o obblighi ai sensi del presente Contratto senza il previo consenso scritto di Nuance. Il presente Contratto costituisce l'accordo integrale tra Nuance e l'utente, e sostituisce eventuali altre comunicazioni o informative pubblicitarie relative a Swype Connect e al Software. Qualora una qualsiasi delle disposizioni del presente Contratto sia da ritenersi non valida o non applicabile, tale disposizione sarà modificata esclusivamente nella misura necessaria a porre rimedio all'invalidità o all'inapplicabilità, rimanendo comunque pienamente valido ed efficace il resto del presente Contratto. Il mancato esercizio o la mancata applicazione da parte di Nuance di qualsiasi diritto o disposizione del presente Contratto non costituirà una rinuncia a tale diritto o disposizione. Le sezioni 2, 3, 4, 5, 6, 8, 9, 10 e 12 del presente Contratto resteranno in vigore anche dopo la scadenza o la risoluzione dello stesso.</p>
 </body>
</html>
