<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT-Ի ՍՊԱՍԱՐԿՄԱՆ ՊԱՅՄԱՆՆԵՐ</b></p>
    <p><b>ՍԱ ԻՐԱՎԱԿԱՆ ՀԱՄԱՁԱՅՆԱԳԻՐ Է ՁԵՐ (&quot;ԴՈՒՔ&quot; ԿԱՄ &quot;ԼԻՑԵՆԶԱՌՈՒ&quot;) ԵՎ NUANCE COMMUNICATIONS, INC ԸՆԿԵՐՈՒԹՅԱՆ ՄԻՋԵՎ` ԻՐ ԱՆՈՒՆԻՑ ԵՎ/ԿԱՄ ԻՐ ՄԱՍՆԱՃՅՈՒՂ ՀԱՆԴԻՍԱՑՈՂ NUANCE COMMUNICATIONS IRELAND LIMITED (&quot;NUANCE&quot;) ԱՆՈՒՆԻՑ: ԽՆԴՐՈՒՄ ԵՆՔ ՈՒՇԱԴՐՈՒԹՅԱՄԲ ԿԱՐԴԱԼ ՍՏՈՐԵՎ ՇԱՐԱԴՐՎԱԾ ՊԱՅՄԱՆՆԵՐԸ:</b></p>
    <p><b>ԴՈՒՔ ՊԵՏՔ Է ՀԱՄԱՁԱՅՆՎԵՔ SWYPE CONNECT- Ի ՍՈՒՅՆ ՍՊԱՍԱՐԿՄԱՆ ՊԱՅՄԱՆՆԵՐԻ ԴՐՈՒՅԹՆԵՐԻՆ (&quot;ՀԱՄԱՁԱՅՆԱԳԻՐ&quot;), ՈՐՊԵՍԶԻ ՕԳՏՎԵՔ SWYPE CONNECT ԾԱՌԱՅՈՒԹՅՈՒՆԻՑ (&quot;SWYPE CONNECT&quot;), ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿԵԼՈՎ, SWYPE CONNECT-ԻՑ ՈՐԵՎԷ ԾՐԱԳՐԱՇԱՐԻ ՆԵՐԲԵՌՆՈՒՄԸ, ՏԵՂԱԴՐՈՒՄԸ ԵՎ ՕԳՏԱԳՈՐԾՈՒՄԸ: ՍԵՂՄԵԼՈՎ &quot;ԸՆԴՈՒՆԵԼ&quot; ԿՈՃԱԿԸ` ԴՈՒՔ ՀԱՄԱՁԱՅՆՈՒՄ ԵՔ ՊԱՐՏԱՎՈՐՎԱԾ ԼԻՆԵԼ ՍՈՒՅՆ ՀԱՄԱՁԱՅՆԱԳՐԻ ՊԱՅՄԱՆՆԵՐՈՎ: ԴՈՒՔ ՉԵՔ ԿԱՐՈՂ ՈՐԵՎԷ ԿԵՐՊ ՕԳՏԱԳՈՐԾԵԼ SWYPE CONNECT-Ը ԿԱՄ SWYPE CONNECT-ԻՑ ՆԵՐԲԵՌՆԵԼ, ՏԵՂԱԴՐԵԼ ԿԱՄ ՕԳՏԱԳՈՐԾԵԼ ՈՐԵՎԷ ԾՐԱԳՐԱՇԱՐ, ԵԹԵ ՉԵՔ ՀԱՄԱՁԱՅՆԵԼ ՍՈՒՅՆ ՍՊԱՍԱՐԿՄԱՆ ՊԱՅՄԱՆՆԵՐԻՆ:</b></p>
    <p>Swype Connect-ը ծառայություն է, որը մատուցվում է Nuance-ի անունից՝ Nuance-ին հնարավորություն տալով Ձեզ որոշակի ծառայություններ տրամադրելու այն սարքից, որում տեղադրված է Swype ծրագրահենքը: Nuance-ին Լիցենզիայի և Օգտագործման տարբեր տվյալներ տրամադրելու Ձեր համաձայնության հիման վրա, ինչպես դա սահմանված է ստորև, Nuance-ը կարող է իրականացնել Ձեր սարքում տեղադրված Swype ծրագրահենքով ծրագրաշարի առկա արդիացումներ, նորացումներ, լրացուցիչ լեզուներ կամ հավելումներ (&quot;Ծրագրաշար&quot;), մինչ Դուք օգտվելիս լինեք Swype Connect-ից: Ձեր կողմից Swype Connect-ի օգտագործումը կառավարվում է հետևյալ ընդհանուր կանոններով ու պայմաններով, և Ձեզ թույլատրվում է ստորև նշված կարգով ներբեռնել, տեղադրել և օգտագործել Ծրագրաշարը և ցանկացած կից փաստաթղթեր, որոնք կարող են տրամադրվել Nuance-ի կողմից` Swype Connect-ի ներքո:</p>
    <p>1. <u>ԼԻՑԵՆԶԻԱՅԻ ՏՐԱՄԱԴՐՈՒՄ</u>: Nuance-ը և իր մատակարարները Ձեզ տրամադրում են ոչ բացառիկ, ոչ փոխանցելի, ենթալիցենզավորում չնախատեսող, չեղյալ ճանաչելի, սահմանափակ լիցենզիա միայն առարկայական կոդի ձևով` Ծրագրաշարը միայն մեկ սարքում տեղադրելու և Ձեր անձնական նպատակներով օգտագործելու համար: Կարող եք տեղադրել և օգտագործել Ծրագրաշարը, եթե միայն ունեք արդիականացվող կամ նորացվող Swype ծրագրահենքով ծրագրաշարի օրինականորեն լիցենզավորված օրինակ: Կարող եք տեղադրել և օգտագործել ցանկացած լրացուցիչ լեզու կամ հավելվածք, որոնք Ձեզ կտրամադրվեն միայն Swype ծրագրահենքով ծրագրաշարի հետ` Swype Connect-ի միջոցով:</p>
    <p>2. <u>ՍԱՀՄԱՆԱՓԱԿՈՒՄՆԵՐ</u>: Դուք չեք կարող (բացառությամբ, եթե թույլատրված է օրենքով). (ա) Ծրագրաշարից օգտվել Ձեր անձնական օգտագործումից տարբեր նպատակով. (բ) պատճենել, վերարտադրել, տարածել կամ այլ կերպ կրկնօրինակել Ծրագրաշարը ամբողջությամբ կամ մասամբ. (գ) վաճառել, վարձույթով տրամադրել, լիցենզավորել, ենթալիցենզավորել, տարածել, հանձնել, փոխանցել կամ այլ կերպ տրամադրել Ծրագրաշարի որևէ իրավունք ամբողջությամբ կամ մասամբ. (դ) վերափոխել, փոխադրել, թարգմանել կամ ստեղծել Ծրագրաշարի ածանցյալ աշխատանքներ. (ե) ապակազմարկել, ապասարել, կատարել հակադարձ նախագծում կամ այլապես փորձել որևէ կերպ արտածել, վերակառուցել, նույնականացնել կամ բացահայտել Ծրագրաշարի որևէ սկզբնական կոդ, հիմնական գաղափարներ կամ ալգորիթմներ. (զ) Ծրագրաշարից հեռացնել ծանուցումները սեփականության իրավունքների մասին, պիտակները կամ նշանները, կամ (է) Ծրագրաշարն օգտագործել երրորդ անձանց տրամադրած ապրանքերի հետ համեմատություն կամ համեմատական վերլուծություն կատարելու նպատակներով:</p>
    <p>3. <u>ՍԵՓԱԿԱՆՈՒԹՅԱՆ ԻՐԱՎՈՒՆՔՆԵՐ</u>:</p>
    <p>3.1. <u>ԾՐԱԳՐԱՇԱՐ</u>: Nuance-ին և իր լիցենզատուներին է պատկանում ծրագրաշարի սեփականության բոլոր իրավունքները, տիտղոսը և շահերը, ներառյալ, բայց չսահմանափակելով, արտոնագրման, հեղինակային իրավունքի, առևտրային գաղտնիքի, ապրանքանիշի և դրանց հետ կապված այլ մտավոր սեփականության իրավունքներ, և սույն իրավունքների տիտղոսը կշարունակի պատկանել միմիայն Nuance-ին և (կամ) դրա լիցենզատուներին: Ծրագրաշարի չարտոնված պատճենումը կամ վերոնշյալ սահմանափակումներին չենթարկվելը կհանգեցնեն սույն Համաձայնագրի ինքնաբերական և սույնով տրամադրված բոլոր լիցենզիաների դադարեցմանը, ինչպես նաև Nuance-ի և իր դուստր ձեռնարկությունների համար մատչելի կդարձնեն դրանց խախտման համար առկա իրավական պաշտպանության բոլոր օրինական և արդարացի միջոցները:</p>
    <p>3.2. <u>ԵՐՐՈՐԴ ԿՈՂՄԻ ԾՐԱԳՐԱՇԱՐ</u>: Ծրագրաշարը կարող է պարունակել երրորդ կողմի ծրագրաշար, որը պահանջում է ծանուցումներ և (կամ) լրացուցիչ կանոններ ու պայմաններ: Երրորդ կողմի ծրագրաշարերին վերաբերող այդպիսի պարտադիր ծանուցումները և (կամ) լրացուցիչ դրույթներն ու պայմանները գտնվում են <a href="http://swype.com/attributions">swype.com/attributions</a> հասցեում և կազմում են սույն Համաձայնագրի մի մասը և հղման միջոցով ներառված են Համաձայնագրում: Ընդունելով սույն Համաձայնագիրը` Դուք նաև ընդունում եք դրանցով սահմանված լրացուցիչ կանոնները և պայմանները, եթե այդպիսիք կան:</p>
    <p>3.3. <u>ԼԻՑԵՆԶԱՎՈՐՈՒՄ ԵՎ ՕԳՏԱԳՈՐԾՄԱՆ ՏՎՅԱԼՆԵՐ</u>:</p>
    <p>(ա) <u>ԼԻՑԵՆԶԱՎՈՐՄԱՆ ՏՎՅԱԼՆԵՐ</u>: Որպես Ձեր կողմից Ծրագրաշարի օգտագործման մաս` Nuance-ը և իր դուստր ձեռնարկությունները հավաքում և օգտագործում են Լիցենզավորման տվյալներ, ինչպես այն սահմանված է ստորև, որպեսզի վավերացնեն Ծրագրաշարի Ձեր լիցենզիան, ինչպես նաև մշակեն, կառուցեն և կատարելագործեն իրենց արտադրանքները և ծառայությունները: Սույն Համաձայնագրի կանոններն ու պայմաններն ընդունելով` Դուք ընդունում, հաստատում և համաձայնում եք, որ Nuance-ը կարող է հավաքել և օգտագործել Լիցենզավորման տվյալներ` որպես Ձեր կողմից ծրագրաշարի օգտագործման մաս, և որ այդ Լիցենզավորման տվյալները պետք է օգտագործվեն միայն Nuance-ի կամ Nuance-ի ուղղորդմամբ գործող երրորդ անձանց կողմից` գաղտնիության համաձայնագրերով սահմանված կարգով` Ծրագրաշարի Ձեր լիցենզիան վավերացնելու, ինչպես նաև Swype Connect-ը, Ծրագրաշարը և այլ արտադրանքներ ու ծառայություններ զարգացնելու, կառուցելու և կատարելագործելու նպատակով: &quot;Լիցենզավորման տվյալներ&quot; նշանակում է տեղեկատվություն Ծրագրաշարի և Ձեր սարքի վերաբերյալ, օրինակ` սարքի ապրանքանիշը, մոդելի համարը, ցուցասարքը, սարքի ID-ն, IP հասցեն և նմանատիպ տվյալներ:</p>
    <p>(բ) <u>ՕԳՏԱԳՈՐԾՄԱՆ ՏՎՅԱԼՆԵՐ</u>: Բացի այդ, որպես Ձեր կողմից Ծրագրաշարի օգտագործման մաս` Nuance-ը և իր դուստր ձեռնարկությունները հավաքում և օգտագործում են Օգտագործման տվյալներ, ինչպես այն սահմանված է ստորև, որպեսզի զարգացնեն, կառուցեն և կատարելագործեն իրենց արտադրանքները և ծառայությունները: Ծրագրաշարը գործարկելով` Դուք Nuance-ին և իր դուստր ձեռնարկություններին թույլատրում եք հավաքել և օգտագործել Օգտագործման տվյալներ: Կարող եք ցանկացած ժամանակ արգելել Nuance-ին` հավաքել Օգտագործման տվյալներ` Ծրագրաշարի կարգավորումների միջոցով, և տվյալ պահից Nuance-ը կդադարի Ձեզնից հավաքել Օգտագործման տվյալներ: Սույն Համաձայնագրի դրույթներն ու պայմաններն ընդունելով` Դուք ընդունում, հաստատում և համաձայնում եք, որ Nuance-ը և իր դուստր ձեռնարկությունները կարող են հավաքել Օգտագործման տվյալներ` որպես Ձեր կողմից Ծրագրաշարի օգտագործման մաս, և որ այդ Օգտագործման տվյալները պետք է օգտագործվեն միայն Nuance-ի կամ Nuance-ի ուղղորդմամբ գործող երրորդ անձանց կողմից` գաղտնիության համաձայնագրերով սահմանված կարգով` Swype Connect-ի, Ծրագրաշարի և այլ արտադրանքների ու ծառայությունների զարգացման, կառուցման և կատարելագործման նպատակով: Nuance-ը չի կարող օգտագործել ցանկացած Օգտագործման տվյալներում առկա տեղեկատվական տարրերը որևէ այլ նպատակով, քան սահմանված է վերը: Օգտագործման տվյալները համարվում են ոչ անձնական տեղեկատվություններ, քանի որ այդ տվյալներն առկա են այն ձևով, որ չեն թույլատրում ուղղակի զուգորդում որևէ կոնկրետ անհատի հետ: &quot;Օգտագործման տվյալներ&quot; նշանակում է տեղեկատվություն Ծրագրաշարի և Ձեր կողմից դրա օգտագործման ձևի մասին: Օրինակ` կարգավորումների փոփոխումներ, սարքի տեղադրություն, լեզվի ընտրություն, գրանշանների հետագծի ուղիներ, հպված կամ սահեցված գրանշանների ընդհանուր թիվ, տեքստի ներմուծման արագություն և նմանատիպ տվյալներ:</p>
    <p>(գ) Դուք ըմբռնում եք, որ սույն Համաձայնագիրն ընդունելով` համաձայնում եք սույնով նախատեսված Լիցենզավորման տվյալների և Օգտագործման տվյալների հավաքմանը և օգտագործմանը, ներառյալ Nuance-ի և արտոնված երրորդ անձանց կողմից դրանց փոխանցումը Միացյալ Նահանգներ և (կամ) այլ երկրներ` պահեստավորման, մշակման և օգտագործման համար:</p>
    <p>(դ) Ձեր տրամադրած ցանկացած և բոլոր Լիցենզավորման և Օգտագործման տվյալները կպահպանվեն գաղտնի և Nuance-ի կողմից կհրապարակվեն, եթե դա պահանջվի` իրավական կամ կանոնակարգող պահանջներին ենթարկվելու նպատակով, ինչպես օրինակ` դատարանի հրամանով կամ ուղղված կառավարական որևէ հաստատության` օրենքով պահանջված կամ արտոնված կարգով, կամ Nuance-ի վաճառքի, այլ կազմակերպության հետ միաձուլման կամ դրա ձեռքբերման պարագայում: Լիցենզավորման տվյալները և Օգտագործման տվյալները ենթարկվում են Nuance-ի գործող գաղտնիության քաղաքականությանը: Լրացուցիչ տեղեկատվության համար` տես Nuance-ի գաղտնիության քաղաքականությունը, հետևյալ կայքում` <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ԵՐԱՇԽԻՔՆԵՐԻՑ ՀՐԱԺԱՐՈՒՄ</u>: ԴՈՒՔ ԸՆԴՈՒՆՈՒՄ ԵՎ ՀԱՄԱՁԱՅՆՈՒՄ ԵՔ, ՈՐ NUANCE-Ը ԵՎ ԻՐ ԴՈՒՍՏՐ ՁԵՌՆԱՐԿՈՒԹՅՈՒՆՆԵՐԸ ՏՐԱՄԱԴՐՈՒՄ ԵՆ SWYPE CONNECT-Ը ԵՎ ԾՐԱԳՐԱՇԱՐԸ &quot;ԻՆՉՊԵՍ ՈՐ ԱՅՆ ԿԱ&quot;&quot;` ԲՈԼՈՐ ԹԵՐՈՒԹՅՈՒՆՆԵՐՈՎ ԵՎ ԱՌԱՆՑ ՈՐԵՎԷ ՏԵՍԱԿԻ ԵՐԱՇԽԻՔԻ: ՀԵՏԵՎԱԲԱՐ, ԴՈՒՔ ՀԱՄԱՁԱՅՆՈՒՄ ԵՔ ՁԵՌՔ ԱՌՆԵԼ ԲՈԼՈՐ ՆԱԽԱԶԳՈՒՇԱԿԱՆ ԵՎ ԱՊԱՀՈՎՄԱՆ ՄԻՋՈՑՆԵՐԸ, ՈՐՈՆՔ ԱՆՀՐԱԺԵՇՏ ԵՆ` ԿՈՐՍՏԻՑ ԵՎ ՎՆԱՍՎԱԾՔԻՑ ՁԵՐ ՏՎՅԱԼՆԵՐԸ ԵՎ ՀԱՄԱԿԱՐԳԵՐԸ ՊԱՇՏՊԱՆԵԼՈՒ ՀԱՄԱՐ: ԿԻՐԱՌԵԼԻ ՕՐԵՆՍԴՐՈՒԹՅԱՄԲ ԹՈՒՅԼԱՏՐՎԱԾ ԱՌԱՎԵԼԱԳՈՒՅՆ ՍԱՀՄԱՆՆԵՐՈՒՄ NUANCE-Ը ԵՎ ԻՐ ԴՈՒՍՏՐ ՁԵՌՆԱՐԿՈՒԹՅՈՒՆՆԵՐԸ ՀԱՏԿԱՊԵՍ ՀՐԱԺԱՐՎՈՒՄ ԵՆ ՑԱՆԿԱՑԱԾ ԲԱՑԱՀԱՅՏ ԿԱՄ ԵՆԹԱԴՐՎՈՂ ԵՐԱՇԽԻՔՆԵՐԻՑ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿԵԼՈՎ, ՎԱՃԱՌՔԻ ՊԻՏԱՆԵԼԻՈՒԹՅԱՆ, ԿՈՆԿՐԵՏ ՆՊԱՏԱԿԻ ՀԱՄԱՐ ՊԻՏԱՆԻՈՒԹՅԱՆ ԿԱՄ ԻՐԱՎՈՒՆՔՆԵՐԻ ՉԽԱԽՏՄԱՆ ԵՐԱՇԽԻՔՆԵՐԸ:</p>
    <p>5. <u>ՊԱՏԱՍԽԱՆԱՏՎՈՒԹՅԱՆ ՍԱՀՄԱՆԱՓԱԿՈՒՄ</u>: ԿԻՐԱՌԵԼԻ ՕՐԵՆՍԴՐՈՒԹՅԱՄԲ ԹՈՒՅԼԱՏՐՎԱԾ ԱՌԱՎԵԼԱԳՈՒՅՆ ՍԱՀՄԱՆՆԵՐՈՒՄ NUANCE-Ը, ԻՐ ԴՈՒՍՏՐ ՁԵՌՆԱՐԿՈՒԹՅՈՒՆՆԵՐԸ, ՊԱՇՏՈՆՅԱՆԵՐԸ, ՏՆՕՐԵՆՆԵՐԸ ԵՎ ԱՇԽԱՏԱԿԻՑՆԵՐԸ ԿԱՄ ԻՐ ԼԻՑԵՆԶԱՏՈՒՆԵՐԸ ՈՉ ՄԻ ԴԵՊՔՈՒՄ ՊԱՏԱՍԽԱՆԱՏՎՈՒԹՅՈՒՆ ՉԵՆ ԿՐՈՒՄ ՈՐԵՎԷ ՈՒՂՂԱԿԻ, ԱՆՈՒՂՂԱԿԻ, ՀԱՏՈՒԿ, ՊԱՏԱՀԱԿԱՆ, ԿՈՂՄՆԱԿԻ ԿԱՄ ՏՈՒԳԱՆՔԱՅԻՆ ՎՆԱՍՆԵՐԻ ՀԱՄԱՐ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿԵԼՈՎ, ՇԱՀՈՒՅԹՆԵՐԻ ԿՈՐՍՏԻ, ՏՎՅԱԼՆԵՐԻ ԿՈՐՍՏԻ, ՕԳՏԱԳՈՐԾՄԱՆ ԿՈՐՍՏԻ, ՁԵՌՆԱՐԿԱՏԻՐԱԿԱՆ ԳՈՐԾՈՒՆԵՈՒԹՅԱՆ ԸՆԴՀԱՏՄԱՆ ԿԱՄ SWYPE CONNECT-Ի ԿԱՄ ԾՐԱԳՐԱՇԱՐԻ ԿԱՄ ԾԱՌԱՅՈՒԹՅԱՆ ՕԳՏԱԳՈՐԾՈՒՄԻՑ ԱՌԱՋԱՑԱԾ ԾԱԽՍԵՐԻ ՀԱՏՈՒՑՄԱՆ ՎՆԱՍՆԵՐ, ԻՆՉՊԵՍ ԷԼ ՈՐ ԴՐԱՆՔ ՊԱՏՃԱՌՎԱԾ ԼԻՆԵՆ` ՀԱՄԱՁԱՅՆ ՑԱՆԿԱՑԱԾ ՊԱՏԱՍԽԱՆԱՏՎՈՒԹՅԱՆ ՏԵՍՈՒԹՅԱՆ, ԱՆԿԱԽ ԱՅՆ ՀԱՆԳԱՄԱՆՔԻՑ, ԹԵ ՆՄԱՆ ՎՆԱՍՆԵՐԻ ՀՆԱՐԱՎՈՐՈՒԹՅԱՆ ՄԱՍԻՆ ՆԱԽՕՐՈՔ ՏԵՂԵԿԱՑՎԵԼ ԿԱՄ ԾԱՆՈՒՑՎԵԼ Է, ԹԵ ՈՉ:</p>
    <p>6. <u>ԺԱՄԿԵՏԸ ԵՎ ԴԱԴԱՐԵՑՈՒՄԸ</u>: Սույն Համաձայնագիրը ուժի մեջ է մտնում Ձեր կողմից դրա կանոնների ու պայմանների ընդունման պահից, և ժամկետը լրանում է դադարեցումից հետո: Սույն Համաձայնագիրը ինքնաբերաբար դադարեցվում է Ձեր կողմից դրա որևէ կանոնների ու պայմանների խախտման ժամանակ: Դադարեցումից հետո, Դուք պարտավոր եք անմիջապես դադարեցնել Ծրագրաշարի օգտագործումը, ջնջել դրա բոլոր օրինակները և այլևս չօգտագործել Swype Connect:</p>
    <p>7. <u>ԱՐՏԱՀԱՆՄԱՆ ՆՈՐՄԵՐԻ ՀԱՄԱՊԱՏԱՍԽԱՆՈՒԹՅՈՒՆ</u>: Դուք ներկայացնում եք և երաշխավորում, որ՝ (i) չեք գտնվում այնպիսի երկրում, որի նկատմամբ կիրառվում է ԱՄՆ Կառավարության սահմանած առևտրական արգելանք, կամ որը ԱՄՆ Կառավարության կողմից հայտարարվել է որպես &quot;ահաբեկչությանը սատարող&quot; երկիր. (ii) Դուք ընդգրկված չեք ԱՄՆ Կառավարության` արգելված կամ տեղաշարժի սահմանափակում ունեցող անձանց ցանկում:</p>
    <p>8. <u>ԱՄՆ ԿԱՌԱՎԱՐՈՒԹՅԱՆ ՎԵՐՋՆԱԿԱՆ ՕԳՏԱԳՈՐԾՈՂՆԵՐ</u>: Ծրագրաշարը &quot;առևտրային առարկա է&quot;, ինչպես այդ եզրը սահմանված է C.F.R.-ի (Կանոնակարգերի դաշնային օրենսգիրք) 48-րդ հոդվածի 2.101 կետով` բաղկացած &quot;համակարգչային առևտրային ծրագրաշարից&quot; և &quot;համակարգչային առևտրային ծրագրաշարի փաստաթղթերից&quot;, ինչպես այդ եզրերը օգտագործված են C.F.R.-ի 48-րդ հոդվածի 12.212-րդ կետում: Համաձայն C.F.R.-ի 48-րդ հոդվածի 12.212 կետի և C.F.R.-ի 48-րդ հոդվածի 227.7202-1-ից 227.7202-4 կետերի` ԱՄՆ-ի կառավարության բոլոր վերջնական օգտագործողները Ծրագրաշարը ձեռք են բերում միայն սույն դրույթներով նախատեսված իրավունքների համաձայն:</p>
    <p>9. <u>ԱՊՐԱՆՔԱՆԻՇԵՐ</u>: Երրորդ կողմի ապրանքանիշերը, առևտրային անվանումները, ապրանքի անվանումները և պատկերանիշերը (&quot;Ապրանքանիշեր&quot;), որոնք պարունակվում են Swype Connect-ում կամ Ծրագրաշարում կամ օգտագործվել են դրանց կողմից, հանդիսանում են դրանց համապատասխան սեփականատերերի ապրանքանիշերը կամ գրանցված ապրանքանիշերը, և այդ Ապրանքանիշերի օգտագործումը իրագործվում է` ի օգուտ ապրանքանիշի սեփականատիրոջ: Այդ Ապրանքանիշերի օգտագործման նպատակն է ցույց տալ փոխգործելիությունը և այն չի նշանակում. (i) Nuance-ի կողմից տվյալ ընկերության հետ միավորում կամ (ii) Nuance-ի և իր արտադրանքների կամ ծառայությունների հաստատում կամ համաձայնում տվյալ ընկերության կողմից:</p>
    <p>10. <u>ԿԻՐԱՌԵԼԻ ՕՐԵՆՍԴՐՈՒԹՅՈՒՆ</u>:</p>
    <p>Սույն Համաձայնագիրը կառավարվում և մեկնաբանվում է Ձեր հիմնական բնակության վայրի/երկրի օրենքներով, ինչպես շարադրված է ստորև` առանց հաշվի առնելու իրավական նորմերի բախումը և բացառելով Միավորված ազգերի Կազմակերպության Ապրանքների միջազգային առքուվաճառքի մասին կոնվենցիան: Կողմերն անվերապահորեն և անդառնալիորեն ընդունում են ստորև շարադրված դատարանների բացառիկ իրավազորությունը և վայրը` ըստ իրենց բնակության հիմնական վայրի/երկրի և հանձնված համապատասխան դատավարական փաստաթղթի:</p>
    <p>Ձեր բնակության հիմնական վայրը/երկիրը - Միացյալ Նահանգներ, Կանադա, Մեքսիկա, Կենտրոնական և Հարավային Ամերիկա, Թայվան և Կորեա<br/>
    Կիրառելի օրենսդրությունը - Մասաչուսեթսի Համագործակցություն, Ամերիկայի Միացյալ Նահանգներ<br/>
    Դատարանների բացառիկ իրավազորությունը և վայրը - Մասաչուսեթսի դաշնային և նահանգային դատարաններ Մասաչուսեթսում<br/>
    </p>
    <p>Ձեր բնակության հիմնական վայրը/երկիրը - Ավստրալիա և Նոր Զելանդիա<br/>
    Կիրառելի օրենսդրությունը - Նոր Հարավային Ուելս, Ավստրալիա<br/>
    Դատարանների բացառիկ իրավազորությունը և վայրը - Ավստրալիայի Նոր Հարավային Ուելսի դատարաններ Նոր Հարավային Ուելսում<br/>
    </p>
    <p>Ձեր բնակության հիմնական վայրը/երկիրը - Հնդկաստան և Սինգապուր<br/>
    Կիրառելի օրենսդրությունը - Սինգապուր<br/>
    Դատարանների բացառիկ իրավազորությունը և վայրը - Սինգապուրի դատարաններ Սինգապուրում<br/>
    </p>
    <p>Ձեր բնակության հիմնական վայրը/երկիրը - Չինաստան և Հոնկոնգ<br/>
    Կիրառելի օրենսդրությունը - Հոնգ Կոնգի հատուկ վարչական շրջան<br/>
    Դատարանների բացառիկ իրավազորությունը և վայրը - Հոնկոնգի հատուկ վարչական շրջանի դատարաններ Հոնկոնգում<br/>
    </p>
    <p>Ձեր բնակության հիմնական վայրը/երկիրը - Եվրոպական Տնտեսական գոտի (EEA), Եվրոպա, Մերձավոր Արևելք, Աֆրիկա և Ռուսաստան<br/>
    Կիրառելի օրենսդրությունը - Իռլանդիա<br/>
    Դատարանների բացառիկ իրավազորությունը և վայրը - Դուբլին, Իռլանդիա<br/>
    </p>
    <p>Ձեր բնակության հիմնական վայրը/երկիրը - Այլ երկրներ<br/>
    Կիրառելի օրենսդրությունը - **Մասաչուսեթսի Համագործակցություն, Ամերիկայի Միացյալ Նահանգներ, բացառությամբ եթե գործադրելի չէ Ձեր երկրում և այս դեպքում. եթե վերը նշված օրենքներից որևէ մեկը գործադրելի է, ապա կկիրառվի դա (գերակայությունը տալով ցանկում առաջինը նշվածին), իսկ դրա բացակայության դեպքում` կկիրառվեն Ձեր տեղական իրավական նորմերը:<br/>
    Դատարանների բացառիկ իրավազորությունը և վայրը - **Մասաչուսեթսի դաշնային և նահանգային դատարաններ Մասաչուսեթսում<br/>
    </p>
    <p>Անկախ սույն Համաձայնագրում ցանկացած հակառակ դրույթի առկայության, կողմերից յուրաքանչյուրը կարող է սույն Համաձայնագրին առնչվող ցանկացած հարցի վերաբերյալ դիմել նախնական կամ միջանկյալ իրավական պաշտպանության միջոց ստանալու համար` կողմերից որևէ մեկի բնակության երկրում:</p>
    <p>11. <u>ՓՈՓՈԽՈՒԹՅԱՆ ԵՆԹԱԿԱ ՊԱՅՄԱՆՆԵՐ</u>: Դուք ընդունում և համաձայնում եք, որ Nuance-ը կարող է ժամանակ առ ժամանակ փոխել սույն Համաձայնագրի կանոններն ու պայմանները` Ձեր սարքի միջոցով Ձեզ պատշաճ ծանուցում տրամադրելուց հետո: Եթե համաձայն չեք սույն Համաձայնագրի նմանատիպ փոփոխություններին, Ձեր տրամադրության տակ եղած միակ միջոցն է դադարեցնել մուտքը Swype Connect, ներառյալ, բայց չսահմանափակելով, որևէ Ծրագրաշարի ներբեռնում և տեղադրում:</p>
    <p>12. <u>ԸՆԴՀԱՆՈՒՐ ԻՐԱՎԱԿԱՆ ՊԱՅՄԱՆՆԵՐ</u>: Դուք չեք կարող հանձնել կամ այլ կերպ փոխանցել սույն Համաձայնագրով նախատեսված որևէ իրավունք կամ պարտականություն` առանց Nuance-ի նախնական գրավոր համաձայնության: Սույն Համաձայնագիրը Nuance-ի և Ձեր միջև ամբողջական համաձայնագիր է և փոխարինում է Swype Connect-ի և Ծրագրաշարի առնչությամբ կատարված որևէ այլ հաղորդակցության կամ հայտարարության: Եթե սույն Համաձայնագրի որևէ դրույթ ճանաչվի անվավեր կամ ոչ կիրառելի, ապա այդ դրույթը կվերափոխվի միայն այն չափով, որն անհրաժեշտ է վավերականությունը և կիրառելիությունը վերականգնելու համար, իսկ սույն Համաձայնագրի մնացած դրույթները կշարունակեն մնալ լիակատար ուժի մեջ և վավեր: Nuance-ի կողմից սույն Համաձայնագրի որևէ իրավունք կամ դրույթ չկատարելը կամ չգործադրելը չի հանդիսանում այդ իրավունքից կամ դրույթից հրաժարում: Սույն Համաձայնագրի 2-րդ, 3-րդ, 4-րդ, 5-րդ, 6-րդ, 8-րդ, 9-րդ, 10-րդ և 12-րդ հատվածները կշարունակեն գործել սույն Համաձայնագրի ժամկետը լրանալուց կամ դադարեցվելուց հետո:</p>
 </body>
</html>
