<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECT-SERVICEVILKÅR</b></p>
    <p><b>DETTE ER EN JURIDISK AFTALE MELLEM DIG (&quot;DIG&quot; ELLER &quot;LICENSTAGER&quot;) OG NUANCE COMMUNICATIONS, INC FOR DEM SELV OG/ELLER PÅ VEGNE AF DERES KONCERNSELSKAB NUANCE COMMUNICATIONS IRELAND LIMITED (&quot;NUANCE&quot;). LÆS FØLGENDE BETINGELSER OMHYGGELIGT.</b></p>
    <p><b>DU SKAL ACCEPTERE BETINGELSERNE I DISSE SWYPE CONNECT-SERVICEVILKÅR (&quot;AFTALE&quot;) FOR AT KUNNE BRUGE SWYPE CONNECT-TJENESTEN (&quot;SWYPE CONNECT&quot;), HERUNDER, MEN IKKE BEGRÆNSET TIL, HENTNING, INSTALLERING OG BRUG AF ALT SOFTWARE FRA SWYPE CONNECT. NÅR DU KLIKKER PÅ KNAPPEN &quot;ACCEPTER&quot;, ACCEPTERER DU AT VÆRE BUNDET AF BETINGELSERNE I DENNE AFTALE. DU MÅ IKKE PÅ NOGEN MÅDE BRUGE SWYPE CONNECT ELLER HENTE, INSTALLERE ELLER BRUGE NOGET SOFTWARE FRA SWYPE CONNECT PÅ NOGEN MÅDE, MEDMINDRE DU HAR ACCEPTERET DISSE SERVICEVILKÅR.</b></p>
    <p>Swype Connect er en service, som leveres på vegne af Nuance med henblik på at give Nuance mulighed for at levere visse servicer til dig fra den enhed, Swype-platformen er installeret på. I forbindelse med at du accepterer at videregive forskellige licenseringsdata og brugsdata til Nuance, som defineret nedenfor, under brugen af Swype Connect, kan Nuance give adgang til opdateringer, opgraderinger, supplerende sprog eller tilføjelser (&quot;Software&quot;) til Swype-platformsoftwaren, der er installeret på din enhed. Følgende generelle betingelser og vilkår regulerer din brug af Swype Connect og giver dig tilladelse til at hente, installere og bruge softwaren, som defineret nedenfor, og den medfølgende dokumentation, som Nuance giver adgang til under Swype Connect.</p>
    <p>1. <u>LICENSBEVILLING</u>. Nuance og deres leverandører tildeler dig en ikke-eksklusiv, ikke-overførbar begrænset licens, der kan tilbagekaldes, men ikke gives i underlicens, til at installere og bruge softwaren i objektkode alene på en enkelt enhed til din personlige brug. Du må kun installere og bruge softwaren, hvis du har en gyldig licens til den eksisterende version af Swype-platformsoftwaren, der opdateres eller opgraderes. Du må kun installere og bruge ethvert supplerende sprog eller enhver tilføjelse, du har adgang til gennem Swype Connect, med Swype-platformsoftwaren.</p>
    <p>2. <u>BEGRÆNSNINGER</u>. Du må ikke (undtagen i det omfang loven tillader det): (a) bruge softwaren til andet end eget brug, (b) kopiere, gengive, distribuere eller på anden vis duplikere softwaren, hverken helt eller delvist, (c) sælge, lease, give andre licens til, distribuere, tildele, overføre eller på anden vis tildele nogen rettigheder til softwaren, hverken helt eller delvist, (d) ændre, portere, oversætte eller oprette afledt arbejde af softwaren, (e) dekompilere, adskille, udføre reverse engineering eller på anden vis forsøge at aflede, rekonstruere, identificere eller afsløre kildekoden, underliggende ideer eller algoritmer af softwaren, (f) fjerne meddelelser om ejendomsret, mærkater eller mærker fra softwaren, (g) bruge softwaren med det formål at sammenligne eller udføre benchmarking med produkter, der gøres tilgængelige af tredjeparter.</p>
    <p>3. <u>EJENDOMSRETTIGHEDER</u>.</p>
    <p>3.1. <u>SOFTWARE</u>. Nuance og deres licensgivere ejer alle rettigheder, al ejendomsret og interesser i softwaren, herunder, men ikke begrænset til, alle hertil tilknyttede patenter, ophavsrettigheder, forretningshemmeligheder, varemærker og andre immaterielle ejendomsrettigheder, og enhver ejendomsret til sådanne rettigheder forbliver Nuances og/eller deres licensgiveres. Kopiering af softwaren uden tilladelse eller manglende overholdelse af de ovenstående begrænsninger medfører automatisk ophævelse af denne aftale og alle herunder tildelte licenser  Nuance og deres datterselskaber har efterfølgende ret til at bruge alle lovmæssige og rimelige retsmidler i forbindelse med et sådant aftalebrud.</p>
    <p>3.2. <u>SOFTWARE FRA TREDJEPART</u>. Softwaren kan indeholde tredjepartssoftware, som fører til dokumentationskrav og/eller krav om supplerende vilkår og betingelser. Sådanne dokumentationskrav og/eller krav om supplerende vilkår og betingelser i relation til tredjepartssoftware findes på: <a href="http://swype.com/attributions">swype.com/attributions</a> og er gjort til del af og inkorporeret ved henvisning i denne aftale. Ved at acceptere denne aftale accepterer du også de deri fastsatte supplerende vilkår og betingelser, hvis disse forekommer.</p>
    <p>3.3. <u>LICENSERINGS- OG BRUGSDATA</u>.</p>
    <p>(a) <u>LICENSERINGSDATA</u>. Som en del af din brug af softwaren indsamler og bruger Nuance og deres datterselskaber licenseringsdata, som defineret nedenfor, til at validere din licens til softwaren samt til at udvikle, bygge og forbedre sine produkter og servicer. Accept af betingelser og vilkår i denne aftale er ensbetydende med, at du anerkender, giver samtykke til og accepterer, at Nuance kan indsamle og bruge licenseringsdata som en del af din brug af softwaren, og at sådanne licenseringsdata kun må bruges af Nuance eller tredjeparter, der handler på ordre fra Nuance i overensstemmelse med fortrolighedsaftaler, med det formål at validere din licens af softwaren, samt til at udvikle, bygge og forbedre Swype Connect, softwaren og andre produkter og servicer. &quot;Licenseringsdata&quot; betyder oplysninger om softwaren og din enhed, f.eks.: enhedens fabrikat, modelnummer, display, enheds-id, IP-adresse og tilsvarende data.</p>
    <p>(b) <u>BRUGSDATA</u>. Som en del af din brug af softwaren indsamler og bruger Nuance og deres datterselskaber desuden brugsdata, som defineret nedenfor, til at udvikle, bygge og forbedre sine produkter og servicer. Du tillader, at Nuance og deres datterselskaber kan indsamle og bruge brugsdata, ved at aktivere softwaren. Du kan til enhver tid forbyde, at Nuance må indsamle brugsdata, via indstillingerne i softwaren, og Nuance vil derefter annullere indsamlingen af dine brugsdata. Accept af betingelser og vilkår i denne aftale er ensbetydende med, at du anerkender, giver samtykke til og accepterer, at Nuance og deres datterselskaber kan indsamle og bruge brugsdataene som en del af din brug af softwaren, og at sådanne brugsdata kun må bruges af Nuance eller tredjeparter, der handler på ordre fra Nuance i overensstemmelse med fortrolighedsaftaler, til at udvikle, bygge og forbedre Swype Connect, softwaren og andre produkter og servicer. Nuance bruger ikke oplysningselementer i nogen brugsdata til andre formål end de ovenfor angivne. Brugsdata opfattes som ikke-personlige oplysninger, idet data af denne art har et format, der ikke tillader direkte tilknytning til nogen specifik person. &quot;Brugsdata&quot; betyder oplysninger om softwaren, og hvordan du bruger softwaren. For eksempel: ændring af indstillinger, enhedsplacering, sprogvalg, tegnsporingsstier, samlet antal trykkede eller strøgne tegn, indtastningshastighed af tekst og lignende data.</p>
    <p>(c) Du er indforstået med, at du ved at acceptere denne aftale giver samtykke til indsamlingen og brugen af licenseringsdata og brugsdata som beskrevet heri, herunder overførsel af begge dele til USA og/eller andre lande med henblik på lagring, behandling og brug af Nuance, deres datterselskaber og autoriserede tredjeparter.</p>
    <p>(d) Alle licenseringsdata og brugsdata, der gøres tilgængelige af dig, forbliver fortrolige og kan fremlægges af Nuance, hvis påkrævet, for at imødese retmæssige eller lovmæssige krav, f.eks. i forbindelse med en retskendelse eller til statslig myndighed ved forlangende, eller hvis det er påkrævet ved lov, eller i tilfælde af salg, fusion eller opkøb, til en anden enhed af Nuance. Licenseringsdata og brugsdata er underlagt Nuances gældende fortrolighedspolitik. Yderligere oplysninger findes i Nuances fortrolighedspolitik på adressen: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>FRASKRIVELSE AF GARANTIER</u>. DU ANERKENDER OG ACCEPTERER, AT NUANCE OG DERES DATTERSELSKABER LEVERER SWYPE CONNECT OG SOFTWAREN, &quot;SOM DEN ER OG FOREFINDES&quot; MED ALLE FEJL OG UDEN NOGEN FORM FOR GARANTI. DU ACCEPTERER SOM FØLGE HERAF AT TRÆFFE ALLE NØDVENDIGE FORHOLDSREGLER OG SIKKERHEDSFORANSTALTNINGER FOR AT BESKYTTE DINE DATA OG SYSTEMER MOD TAB OG BESKADIGELSER. I DEN UDSTRÆKNING LOVEN TILLADER DET, FRASKRIVER NUANCE OG DERES DATTERSELSKABER SIG ENHVER UDTRYKKELIG ELLER STILTIENDE GARANTI, HERUNDER, MEN IKKE BEGRÆNSET TIL, ENHVER GARANTI FOR SALGBARHED, EGNETHED TIL ET BESTEMT FORMÅL ELLER OVERHOLDELSE AF ANDRES RETTIGHEDER.</p>
    <p>5. <u>BEGRÆNSNING AF ANSVAR</u>. I DEN UDSTRÆKNING LOVEN TILLADER DET, ER NUANCE, DERES DATTERSELSKABER ELLER DERES FUNKTIONÆRER, DIREKTØRER OG MEDARBEJDERE ELLER DERES LICENSGIVERE UNDER INGEN OMSTÆNDIGHEDER ANSVARLIGE FOR DIREKTE OG INDIREKTE SKADER, KONKRET DOKUMENTEREDE TAB, TILFÆLDIGE SKADER, FØLGESKADER ELLER PØNALT BEGRUNDET ERSTATNING, HERUNDER, MEN IKKE BEGRÆNSET TIL, ERSTATNING FOR TAB AF FORTJENESTE, TAB AF DATA, TAB AF BRUG, FORRETNINGSAFBRYDELSE ELLER OMKOSTNINGER TIL DÆKNING, DER MÅTTE VÆRE OPSTÅET I FORBINDELSE MED BRUG AF SWYPE CONNECT ELLER SOFTWAREN, UANSET HVORDAN SÅDANNE ER OPSTÅET, OG UANSET TEORI OM ANSVAR, OGSÅ SELVOM MAN PÅ FORHÅND ER BLEVET ADVARET ELLER BURDE HAVE HAFT KENDSKAB TIL RISIKOEN FOR PÅGÆLDENDE BESKADIGELSER.</p>
    <p>6. <u>VARIGHED OG OPHÆVELSE</u>. Denne aftale træder i kraft med din accept af betingelser og vilkår i aftalen og udløber ved ophævelse. Aftalen ophæves automatisk, hvis du bryder en af aftalens betingelser og vilkår. Ved ophævelse skal du omgående stoppe brugen af softwaren og slette alle kopier af den og indstille brugen af Swype Connect.</p>
    <p>7. <u>OVERHOLDELSE AF EKSPORTKRAV</u>. Du erklærer og garanterer, (i) at du ikke er bosiddende i et land, der er underlagt amerikansk handelsembargo eller er anført af den amerikanske regering som et &quot;terroristvenligt&quot; land, og (ii) at du ikke optræder på den amerikanske regerings liste over forbudte parter eller parter, der er underlagt restriktioner.</p>
    <p>8. <u>SLUTBRUGERE HOS MYNDIGHEDER I USA</u>. Softwaren er en &quot;kommerciel vare&quot; iht. definitionen i 48 C.F.R. 2.101, bestående af &quot;kommerciel computersoftware&quot; og &quot;kommerciel computersoftwaredokumentation&quot;, iht. til brugen af sådanne betegnelser i 48 C.F.R. 12.212. I overensstemmelse med 48 C.F.R. 12.212 og 48 C.F.R. 227.7202-1 til 227.7202-4 får alle slutbrugere hos myndigheder i USA kun adgang til softwaren med de heri beskrevne rettigheder.</p>
    <p>9. <u>VAREMÆRKER</u>. Tredjepartsvaremærker, handelsnavne, produktnavne og logoer (&quot;varemærker&quot;), der findes i eller bruges af Swype Connect eller softwaren, er varemærker eller registrerede varemærker tilhørende deres respektive ejere og brugen af sådanne varemærker skal finde anvendelse til fordel for ejeren af varemærket. Brugen af sådanne varemærker er tegn på indbyrdes kompatibilitet og skal ikke opfattes som: (i) Nuances tilknytning til den pågældende virksomhed eller (ii) Nuances anbefaling eller godkendelse af den pågældende virksomhed og dennes produkter eller servicer.</p>
    <p>10. <u>GÆLDENDE LOV</u>.</p>
    <p>Denne aftale er underlagt og skal tolkes i overensstemmelse med lovgivningen i det land, der angives som dit primære sted/land, jævnfør oplysningerne nedenfor, uden hensyntagen til valg af lovmæssige regler og eksklusive De Forenede Nationers konvention om aftaler om internationale køb. Parterne er ubetinget og uigenkaldeligt underlagt den eksklusive retskreds og domstolenes placering som angivet nedenfor for dit primære sted/land og det gældende forkyndelsessted for stævning.</p>
    <p>Dit primære sted/land - USA, Canada, Mexico, Centralamerika og Sydamerika, Taiwan eller Korea<br/>
    Gældende lov - Commonwealth of Massachusetts, USA<br/>
    Eksklusive retskreds og domstolenes placering - Føderale eller statslige domstole for Massachusetts i Massachusetts<br/>
    </p>
    <p>Dit primære sted/land - Australien eller New Zealand<br/>
    Gældende lov - New South Wales, Australien<br/>
    Eksklusive retskreds og domstolenes placering - Domstolene i New South Wales Australien i New South Wales<br/>
    </p>
    <p>Dit primære sted/land - Indien eller Singapore<br/>
    Gældende lov - Singapore<br/>
    Eksklusive retskreds og domstolenes placering - Domstolene i Singapore i Singapore<br/>
    </p>
    <p>Dit primære sted/land - Kina eller Hongkong<br/>
    Gældende lov - Hongkong SAR (Special Administrative Region)<br/>
    Eksklusive retskreds og domstolenes placering - Domstolene for Hongkong SAR (Special Administrative Region) i Hongkong SAR<br/>
    </p>
    <p>Dit primære sted/land - Det Europæiske Økonomiske Samarbejdsområde (EØS), Europa, Mellemøsten eller Afrika eller Rusland<br/>
    Gældende lov - Irland<br/>
    Eksklusive retskreds og domstolenes placering - Dublin, Irland<br/>
    </p>
    <p>Dit primære sted/land - Resten af verden<br/>
    Gældende lov - **Commonwealth of Massachusetts, USA, medmindre dette ikke kan håndhæves i dit land og i dette tilfælde: Ovenstående love gælder, hvis de kan håndhæves (den øverste på listen har forrang) - i modsat fald gælder den lokale lovgivning.<br/>
    Eksklusive retskreds og domstolenes placering - **Føderale eller statslige domstole for Massachusetts i Massachusetts<br/>
    </p>
    <p>I tilfælde af modstrid i denne aftale kan hver part søge forhånds- eller foreløbige retsmidler i relation til enhver situation, der opstår i henhold til denne aftale i et land, hvor en part bor.</p>
    <p>11. <u>BETINGELSER, DER ER FORBEHOLDT FOR ÆNDRINGER</u>. Du anerkender og accepterer, at Nuance til enhver tid kan ændre betingelser og vilkår i denne aftale med rimeligt varsel og bekendtgjort til dig på din enhed. Hvis du ikke kan acceptere sådanne ændringer af denne aftale, er dit eneste retsmiddel at annullere din adgang til Swype Connect, herunder, men ikke begrænset til hentning og installering af softwaren.</p>
    <p>12. <u>GENERELLE JURIDISKE BETINGELSER</u>. Du må ikke tildele eller på anden vis overføre rettigheder eller forpligtelser under denne aftale uden Nuances forudgående skriftlige samtykke. Denne aftale udgør hele aftalen mellem Nuance og dig og erstatter enhver anden kommunikation eller annoncering, der vedrører Swype Connect og softwaren. Hvis en bestemmelse i denne aftale findes ulovlig eller umulig at håndhæve, skal en sådan bestemmelse revideres i det nødvendige omfang, så den bliver lovlig og kan håndhæves, og de øvrige bestemmelser i denne aftale skal fortsat gælde. Hvis Nuance ikke udøver eller håndhæver en rettighed eller bestemmelse i denne aftale, vil dette ikke fritage Nuance for den pågældende rettighed eller bestemmelse. Afsnit 2, 3, 4, 5, 6, 8, 9, 10 og 12 i denne aftale skal fortsat gælde efter udløb eller ophævelse af aftalen.</p>
 </body>
</html>
