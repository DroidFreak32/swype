<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>SWYPE CONNECTI TEENUSETINGIMUSED</b></p>
    <p><b>TEGU ON ÕIGUSLIKULT SIDUVA LEPINGUGA TEIE (EDASPIDI &quot;TEIE&quot; VÕI &quot;LITSENTSISAAJA&quot;) JA ETTEVÕTTE NUANCE COMMUNICATIONS, INC (EDASPIDI &quot;NUANCE&quot;) ENESE JA/VÕI TEMA SIDUSETTEVÕTTE NUANCE COMMUNICATIONS IRELAND LIMITED (&quot;NUANCE&quot;) VAHEL. PALUN LUGEGE ALLJÄRGNEVAD TINGIMUSED TÄHELEPANELIKULT LÄBI.</b></p>
    <p><b>SWYPE CONNECTI TEENUSE (EDASPIDI &quot;SWYPE CONNECT&quot;) KASUTAMISEKS, SEALHULGAS, KUID MITTE AINULT, MIS TAHES SWYPE CONNECTI TARKVARA ALLALAADIMISEKS, INSTALLIMISEKS JA KASUTAMISEKS PEATE NÕUSTUMA KÄESOLEVATE SWYPE CONNECTI TEENUSETINGIMUSTEGA (EDASPIDI &quot;LEPING&quot;). NUPULE &quot;ACCEPT&quot; (NÕUSTUN) VAJUTAMISEGA NÕUSTUTE LEPINGU TINGIMUSTEGA. KUI TE EI OLE NENDE TEENUSETINGIMUSTEGA NÕUSTUNUD, EI VÕI TE KASUTADA SWYPE CONNECTI EGA ALLA LAADIDA, INSTALLIDA EGA KASUTADA MIS TAHES SWYPE CONNECTI TARKVARA.</b></p>
    <p>Swype Connect on ettevõtte Nuance teenus, mille eesmärk on võimaldada ettevõttel Nuance osutada Teile teatud teenuseid seadmes, millesse on installitud Swype Platform. Kui nõustute andma Nuance'ile Swype Connecti kasutades erinevaid allpool nimetatud litsentsimis- ja kasutamisandmeid, võib Nuance täiendada Teie seadmesse installitud tarkvara Swype Platform erinevate uuenduste, täiustuste, lisakeelte ja lisamoodulitega (edaspidi &quot;tarkvara&quot;). Alljärgnevad üldtingimused reguleerivad seda, kuidas Te kasutate Swype Connecti, ja lubavad Teil allpool määratletud viisil laadida alla, installida ja kasutada tarkvara ning saatedokumentatsiooni, mida Nuance võib Swype Connecti raames pakkuda.</p>
    <p>1. <u>LITSENTSI ANDMINE</u>. Nuance ja tema tarnijad annavad Teile mittevõõrandatava, mitte-edasilitsentseeritava tagasivõetava piiratud lihtlitsentsi kompileeritud tarkvara installimiseks ühele seadmele isikliku kasutamise otstarbel. Võite tarkvara installida ja kasutada ainult juhul, kui teil on olemas tarkvara Swype Platform litsentseeritud versioon, mida jätkuvalt arendatakse või uuendatakse. Swype Connecti kaudu saadaolevaid lisakeeli ja -mooduleid võite installida ja kasutada ainult tarkvaraga Swype Platform.</p>
    <p>2. <u>PIIRANGUD</u>. Te ei tohi (v.a seadusega lubatud juhul): a) tarkvara kasutada millekski muuks kui isiklikuks tarbeks; b) tarkvara kopeerida, reprodutseerida, levitada ega ühelgi muul viisil paljundada, ei tervikuna ega osaliselt; c) tarkvara müüa, rendile anda, litsentsida, all-litsentsida, levitada, loovutada, võõrandada ega anda sellele muul viisil mis tahes õigusi, ei tervikuna ega osaliselt; d) tarkvara modifitseerida, portida, transleerida ega kasutada tuletisteoste loomiseks; e) tarkvara dekompileerida, pöördtransleerida, pöördprojekteerida või muul viisil üritada tuletada, rekonstrueerida, välja selgitada ega tuvastada selle lähtekoodi, aluspõhimõtteid ega algoritme; f) tarkvaralt eemaldada varalisi teatisi, tootemärke ega tähiseid ega g) kasutada tarkvara kolmandate isikute poolt kättesaadavaks tehtavate toodetega võrdlemiseks või võrdluse alusandmeteks.</p>
    <p>3. <u>OMANDIÕIGUSED</u>.</p>
    <p>3.1. <u>TARKVARA</u>. Nuance'ile ja tema litsentsiandjatele kuuluvad kõik õigused, õigusalused ning osalus tarkvara suhtes, sealhulgas, kuid mitte ainult, sellega seotud patendid, autoriõigused, ärisaladused, kaubamärgid ja muud intellektuaalomandiõigused, ning taoliste õiguste õigusalused jäävad ainuüksi Nuance'ile ja/või tema litsentsiandjatele. Tarkvara loata kopeerimisel või ülalolevate piirangute rikkumisel lõpevad käesolev leping ja kõik sellest sõltuvad litsentsid automaatselt ning Nuance ja tema sidusettevõtted võivad võtta kõik vajalikud juriidilised meetmed rikkumise kahjude hüvitamiseks.</p>
    <p>3.2. <u>KOLMANDATE ISIKUTE TARKVARA</u>. Tarkvara võib sisaldada kolmandate isikute tarkvara, mis nõuab teatisi ja/või täiendavaid tingimusi. Taolised nõutavad kolmandate isikute tarkvara teatised ja/või täiendavad tingimused asuvad aadressil: <a href="http://swype.com/attributions">swype.com/attributions</a> ning moodustavad osa lepingust, mis sisaldab viiteid nendele. Nõustudes lepinguga, nõustute ka selles sätestatud täiendavate tingimustega.</p>
    <p>3.3. <u>LITSENTSIMIS- JA KASUTAMISANDMED</u>.</p>
    <p>a) <u>LITSENTSIMISANDMED</u>. Seoses tarkvara teiepoolse kasutamisega koguvad ja kasutavad Nuance ja tema sidusettevõtted allpool nimetatud litsentsimisandmeid selleks, et kontrollida Teie tarkvara kasutuslitsentside kehtivust ning oma tooteid ja teenuseid arendada, luua ja täiustada. Käesoleva lepingu tingimustega nõustudes tunnistate, et teadvustate, nõustute ja lepite sellega, et Nuance võib koguda tarkvara teiepoolse kasutamisega seoses litsentsimisandmeid ja et neid litsentsimisandmeid kasutavad ainult Nuance või Nuance'i nimel tegutsevad kolmandad osapooled konfidentsiaalsuslepingute kohaselt selleks, et kontrollida Teie tarkvara kasutuslitsentside kehtivust ning arendada, luua ja täiustada Swype Connecti, tarkvara ja teisi tooteid ja teenuseid. &quot;Litsentsimisandmed&quot; on andmed tarkvara ja Teie seadme kohta, näiteks seadme tootja, mudeli number, ekraani tüüp, seadme ID, IP-aadress ja muud sarnased andmed.</p>
    <p>b) <u>KASUTAMISANDMED</u>. Lisaks koguvad ja kasutavad Nuance ja tema sidusettevõtted tarkvara teiepoolse kasutamisega seoses allpool nimetatud kasutamisandmeid oma toodete ja teenuste arendamiseks, loomiseks ja täiustamiseks. Tarkvara kasutusele võttes lubate Nuance'il ja tema sidusettevõtetel kasutamisandmeid koguda ja kasutada. Võite igal ajal keelata Nuance'il koguda kasutamisandmeid tarkvaras olevate sätete kaudu, mille järel Nuance lõpetab Teie kasutamisandmete kogumise. Käesoleva lepingu tingimustega nõustudes tunnistate, et teadvustate, nõustute ja lepite sellega, et Nuance võib koguda tarkvara teiepoolse kasutamisega seoses kasutamisandmeid ja et neid kasutamisandmeid kasutavad ainult Nuance või Nuance'i nimel tegutsevad kolmandad osapooled konfidentsiaalsuslepingute kohaselt selleks, et arendada, luua ja täiustada Swype Connecti, tarkvara ja teisi tooteid ja teenuseid. Nuance ei kasuta kasutamisandmetes sisalduvaid teabeelemente muuks kui eelpool kirjeldatud otstarbeks. Kasutamisandmeid peetakse mitteisiklikuks teabeks, kuna taolised andmed on kujul, mis ei võimalda otsest seostamist ühegi konkreetse isikuga. &quot;Kasutamisandmed&quot; tähendavad teavet tarkvara ja selle kohta, kuidas Te kasutate tarkvara. Nt sätete muutused, seadme asukoht, keelevalik, märgi, märgi jälgimisrada, koputatud või sõrmega üle tõmmatud märkide koguarv, tekstisisestuse kiirus ja sarnased andmed.</p>
    <p>c) Mõistate, et käesoleva lepinguga nõustudes nõustute ka litsentsimisandmete ja kasutusandmete kogumise ja kasutamisega käesolevas sätestatud viisil Nuance'i, tema sidusettevõtete ja volitatud kolmandate osapoolte poolt, muu hulgas nende edastamisega salvestamise, töötlemise ja kasutamise eesmärgil USAsse ja/või teistesse riikidesse.</p>
    <p>d) Kõik litsentsi- ja kasutamisandmed, mis annate, jäävad konfidentsiaalseks ja Nuance võib need avalikustada õiguslike või regulatiivsete nõuete täitmiseks, nt kohtu korraldusel või ametiasutusele, kui seadus seda nõuab või volitab, või teisele juriidilisele isikule müümise, sellega ühinemise või selle soetamise korral Nuance'i poolt. Litsentsi- ja kasutamisandmetele kehtib Nuance'i asjaomane privaatsuspoliitika. Täiendavat teavet Nuance'i privaatsuspoliitika kohta leiate aadressil: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>GARANTIIDEST LAHTIÜTLEMINE</u>. MÕISTATE JA NÕUSTUTE, ET NUANCE JA TEMA SIDUSETTEVÕTTED PAKUVAD TEENUST SWYPE CONNECT JA TARKVARA PÕHIMÕTTEL &quot;NAGU ON&quot;, KÕIKVÕIMALIKE VIGADEGA JA MIS TAHES GARANTIITA. SEEGA NÕUSTUTE RAKENDAMA KÕIKI ETTEVAATUSABINÕUSID JA KAITSEMEETMEID, MIDA ON VAJA TEIE ANDMETE NING SÜSTEEMIDE KAITSMISEKS KAOTSIMINEKU VÕI KAHJUSTUMISE EEST. NUANCE JA TEMA SIDUSETTEVÕTTED LOOBUVAD KOHALDATAVATES SEADUSTES LUBATUD MÄÄRAL SÕNASELGELT IGASUGUSTEST OTSESÕNALISTEST JA KAUDSELT MÕISTETAVATEST GARANTIIDEST, MUU HULGAS GARANTIIDEST KAUBASTATAVUSE, MINGIKS KONKREETSEKS OTSTARBEKS SOBIVUSE JA AUTORIÕIGUSTE TÄITMISE KOHTA.</p>
    <p>5. <u>VASTUTUSE PIIRAMINE</u>. NUANCE, TEMA SIDUSETTEVÕTTED, NÕUKOGU, JUHATUS, TÖÖTAJAD JA LITSENTSIANDJAD LOOBUVAD KOHALDATAVATES SEADUSTES LUBATUD MÄÄRAL IGASUGUSEST VASTUTUSEST KÕIKVÕIMALIKE OTSESTE, KAUDSETE, ERILISTE, JUHUSLIKE, KAASNEVATE VÕI ERAKORDSETE KAHJUDE EEST, MUU HULGAS KAOTATUD TULU, ANDMETE JA KASUTATAVUSEGA, TEGEVUSE KATKEMISEGA VÕI KINDLUSTUSMAKSETE MUUTUMISEGA SEOTUD KAHJUDE EEST, MIS VÕIVAD OLLA SEOTUD TEENUSE SWYPE CONNECT VÕI TARKVARA KASUTAMISEGA, OLENEMATA KAHJU TEKKIMISE PÕHJUSEST JA VASTUTUSE LIIGIST, ISEGI JUHUL KUI NEID ON KAHJU TEKKIMISE VÕIMALUSEST EELNEVALT TEAVITATUD VÕI KUI NAD OLEKSID PIDANUD SELLEST ISE TEADLIKUD OLEMA.</p>
    <p>6. <u>KEHTIVUSAEG JA LÕPETAMINE</u>. Lepingu kehtivus algab hetkest, kui nõustute selle lepingu tingimustega, ja lõppeb selle lõpetamisel. Leping lõpetatakse automaatselt, kui rikute ükskõik millist selle tingimustest. Lõpetamisel olete kohustatud viivitamatult lõpetama tarkvara kasutamise, kustutama selle kõik koopiad ning katkestama Swype Connecti kasutamise.</p>
    <p>7. <u>EKSPORDINÕUETELE VASTAVUS</u>. Teatate ja garanteerite, et i) te ei asu riigis, millele kehtib USA embargo või mille USA on nimetanud &quot;terrorismi toetavaks&quot; riigiks, ja ii) te ei ole USA poolt keelatud või piiratud isikute loendis.</p>
    <p>8. <u>LÕPPKASUTAJAD USA VALITSUSES</u>. Tarkvara on &quot;kaubanduslik artikkel&quot; USA föderaaleeskirjade koodeksi (48) punkti 2.101 tähenduses, koosnedes &quot;kaubanduslikust arvutitarkvarast&quot; ja &quot;kaubandusliku arvutitarkvara dokumentatsioonist&quot; USA föderaaleeskirjade koodeksi (48) punkti 2.212 tähenduses. Kooskõlas USA föderaaleeskirjade koodeksi (48) punktidega 12.212 ja 227.7202-1 kuni 227.7202-4 omandavad kõik lõppkasutajad USA valitsuses tarkvara ainult käesolevas dokumendis sätestatud õigustega.</p>
    <p>9. <u>KAUBAMÄRGID</u>. Kolmandate isikute kaubamärgid, kauba-, tootenimetused ja logod (&quot;kaubamärgid&quot;), mida sisaldab või kasutab Swype Connect või tarkvara, on oma vastavate omanike kaubamärgid või registreeritud kaubamärgid ning taoliste kaubamärkide kasutamine teenib kaubamärgi omaniku huve. Taoliste kaubamärkide kasutamine osutab koostoimivusele ega tähenda: i) Nuance'i seotust taolise ettevõttega või ii) taolise ettevõtte heakskiitu Nuance'ile ega tema toodetele või teenustele.</p>
    <p>10. <u>ÜLIMUSLIK SEADUS</u>.</p>
    <p>Käesolevale lepingule kohaldatakse selle riigi seadusi ja seda tõlgendatakse vastavalt selle riigi seadustele, kus on teie peamine tegevuskoht / asukohariik (üksikasjad esitatud allpool), olenemata seadusega sätestatud eeskirjade valikust ning välja arvates Ühinenud Rahvaste Organisatsiooni konventsiooni kaupade rahvusvahelise ostu-müügi lepingute kohta. Pooled alluvad tingimusteta ja tühistamatult allpool teie peamise tegevuskoha / asukohariigi kohta märgitud kohtute eranditule ainupädevusele ning kehtestatud menetluskäigule.</p>
    <p>Teie peamine tegevuskoht / asukohariik - Ameerika Ühendriigid, Kanada, Mehhiko, Kesk- ja Lõuna-Ameerika, Taiwan ning Korea<br/>
    Ülimuslik seadus - Massachusettsi ühendus, Ameerika Ühendriigid<br/>
    Kohtute ainupädevus ja asukoht - Föderaal- või Massachusettsi ühenduse kohtud<br/>
    </p>
    <p>Teie peamine tegevuskoht / asukohariik - Austraalia ja Uus-Meremaa<br/>
    Ülimuslik seadus - Uus-Lõuna-Wales, Austraalia<br/>
    Kohtute ainupädevus ja asukoht - Uus-Lõuna-Walesi (Austraalia) kohtud Uus-Lõuna-Walesis<br/>
    </p>
    <p>Teie peamine tegevuskoht / asukohariik - India või Singapur<br/>
    Ülimuslik seadus - Singapur<br/>
    Kohtute ainupädevus ja asukoht - Singapuri kohtud Singapuris<br/>
    </p>
    <p>Teie peamine tegevuskoht / asukohariik - Hiina või Hongkong<br/>
    Ülimuslik seadus - Hongkongi erihalduspiirkond<br/>
    Kohtute ainupädevus ja asukoht - Hongkongi erihalduspiirkonna kohtud Hongkongis<br/>
    </p>
    <p>Teie peamine tegevuskoht / asukohariik - Euroopa Majanduspiirkond (EMP), Euroopa, Lähis-Ida, Aafrika või Venemaa<br/>
    Ülimuslik seadus - Iirimaa<br/>
    Kohtute ainupädevus ja asukoht - Dublin, Iirimaa<br/>
    </p>
    <p>Teie peamine tegevuskoht / asukohariik - Ülejäänud maailm<br/>
    Ülimuslik seadus - **Massachusettsi ühendus (Ameerika Ühendriigid), kui see ei ole jõustamatu Teie riigis käesoleval juhul: kui mõni eelpool nimetatud seadustest on jõustatav, on need kohaldatavad (kusjuures ülimuslik on loendis eespool asuvad), vastasel juhul on kohaldatav Teie kohalik õigus.<br/>
    Kohtute ainupädevus ja asukoht - **Massachusettsi föderaal- või osariigitasandi kohtud Massachusettsis<br/>
    </p>
    <p>Olenemata mis tahes vastupidistest sätetest käesolevas lepingus võib kumbki pool taotleda esialgseid või ajutisi õiguskaitsevahendeid seoses käesolevast lepingust tuleneva mis tahes küsimusega selles riigis, kus kumbki pool asub.</p>
    <p>11. <u>MUUTMISELE KUULUVAD TINGIMUSED</u>. Tunnistate ja nõustute, et Nuance võib aeg-ajalt vaadata lepingu tingimused üle ja neid muuta, teatades Teile sellest Teie seadme kaudu mõistliku aja jooksul ette. Kui Te ei nõustu taoliste muutustega käesoleva lepingu raames, on Teie ainus õiguskaitsevahend katkestada Swype Connecti konto kasutamine, hõlmates, kuid mitte ainult, tarkvara allalaadimist ja installimist.</p>
    <p>12. <u>ÜLDISED ÕIGUSSÄTTED</u>. Te ei tohi lepingust tulenevaid õigusi ega kohustusi loovutada ega muul viisil üle anda ilma Nuance'i eelneva kirjaliku nõusolekuta. Leping on kokkulepe Nuance'i ja Teie vahel ning tühistab kõik muud teatised ja reklaami Swype Connecti ja tarkvara kohta. Kui lepingu mõni säte loetakse kehtetuks või jõustamatuks, muudetakse taolist sätet ainult niivõrd, kui on vaja kehtetuse või jõustamatuse kõrvaldamiseks, kusjuures lepingu ülejäänud osa kehtib tervikuna edasi. Mõne õiguse või käesoleva lepingu sätte mitteteostamine Nuance'i poolt ei kujuta loobumist taolisest õigusest või sättest. Lepingu lõiked 2, 3, 4, 5, 6, 8, 9, 10 ja 12 säilitavad kehtivuse ka pärast lepingu lõppemist või lõpetamist.</p>
 </body>
</html>
