<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>ข้อตกลงในการให้บริการของ SWYPE CONNECT</b></p>
    <p><b>นี่เป็นข้อตกลงทางกฎหมายระหว่างคุณ (&quot;คุณ&quot; หรือ &quot;ผู้รับสิทธิ์&quot;) กับ NUANCE COMMUNICATIONS, INC สำหรับบริษัทดังกล่าวเองและ/หรือในนามของบริษัทในเครืออย่าง NUANCE COMMUNICATIONS IRELAND LIMITED (&quot;NUANCE&quot;) โปรดอ่านข้อกำหนดต่อไปนี้อย่างระมัดระวัง</b></p>
    <p><b>คุณต้องยอมรับข้อกำหนดในข้อกำหนดในการให้บริการของ SWYPE CONNECT (&quot;ข้อตกลง&quot;) นี้เพื่อใช้บริการ SWYPE CONNECT (&quot;SWYPE CONNECT&quot;) ซึ่งรวมถึงแต่ไม่จำกัดเพียงการดาวน์โหลด การติดตั้ง และการใช้งานซอฟต์แวร์ใดๆ ก็ตามจาก SWYPE CONNECT เมื่อคุณคลิกปุ่ม &quot;ยอมรับ&quot; แสดงว่าคุณตกลงที่จะผูกพันตามข้อกำหนดที่ระบุไว้ในข้อตกลงนี้ คุณจะต้องไม่ใช้ SWYPE CONNECT หรือดาวน์โหลด ติดตั้ง หรือใช้ซอฟต์แวร์ใดๆ จาก SWYPE CONNECT ไม่ว่าในลักษณะใด เว้นแต่คุณได้ยอมรับข้อกำหนดในการให้บริการเหล่านี้แล้ว</b></p>
    <p>Swype Connect เป็นบริการที่จัดเตรียมในนามของ Nuance เพื่อให้ Nuance สามารถให้บริการบางอย่างแก่คุณจากอุปกรณ์ที่ติดตั้ง Swype Platform ไว้ เนื่องด้วยคุณยินยอมให้ข้อมูลสิทธิ์ใช้งานและข้อมูลการใช้งานต่างๆ แก่ Nuance ตามที่ระบุไว้ด้านล่าง Nuance จึงอาจทำการอัปเดต อัปเกรด ภาษาเพิ่มเติม หรือส่วนเสริม (&quot;ซอฟต์แวร์&quot;) ให้กับซอฟต์แวร์ Swype Platform ที่ติดตั้งในอุปกรณ์ของคุณในขณะที่ใช้งาน Swype Connect ข้อกำหนดและเงื่อนไขทั่วไปต่อไปนี้ครอบคลุมการใช้งาน Swype Connect ของคุณ และอนุญาตให้คุณดาวน์โหลด ติดตั้ง และใช้งานซอฟต์แวร์ตามที่ระบุไว้ด้านล่าง และเอกสารใดๆ ที่มีให้จาก Nuance ภายใต้ Swype Connect</p>
    <p>1. <u>การมอบสิทธิ์การใช้งาน</u> Nuance และซัพพลายเออร์ของตนมอบสิทธิ์แก่คุณในการใช้งานส่วนบุคคลแบบจำกัดที่ไม่ใช่เอกสิทธิ์ ไม่สามารถถ่ายโอนได้ ไม่สามารถรับช่วงต่อได้ สามารถเพิกถอนได้ โดยอยู่ในรูปแบบออบเจ็กต์โค้ดเท่านั้น สำหรับการติดตั้งและใช้งานซอฟต์แวร์บนอุปกรณ์เดียว คุณต้องติดตั้งและใช้งานซอฟต์แวร์เฉพาะเมื่อคุณมีซอฟต์แวร์ Swype Platform เวอร์ชันที่มีอยู่ซึ่งได้รับสิทธิ์อย่างถูกต้องและได้รับอัปเดตหรืออัปเกรดเท่านั้น คุณสามารถติดตั้งและใช้ภาษาอื่นๆ หรือส่วนเสริมที่ให้คุณผ่าน Swype Connect กับซอฟต์แวร์ Swype Platform ได้เท่านั้น</p>
    <p>2. <u>ข้อจำกัด</u> ห้ามไม่ให้คุณดำเนินการดังต่อไปนี้ (ยกเว้นที่ได้รับอนุญาตตามกฎหมาย): (ก) ใช้ซอฟต์แวร์อื่นนอกเหนือจากการใช้งานส่วนตัวของคุณเอง (ข) คัดลอก ทำซ้ำ เผยแพร่ หรือลอกแบบในลักษณะอื่นใดสำหรับซอฟต์แวร์ ไม่ว่าทั้งหมดหรือบางส่วน (ค) จำหน่าย ให้เช่า ให้สิทธิ์ใช้งาน เผยแพร่ มอบหมาย ถ่ายโอน หรือมอบสิทธิ์อื่นใดในซอฟต์แวร์ ไม่ว่าทั้งหมดหรือบางส่วน (ง) ดัดแปลง เชื่อมโยง แปล หรือสร้างผลงานต่อยอดจากซอฟต์แวร์ (จ) ดีคอมไพล์ ถอดแยก ทำวิศวกรรมย้อนกลับ หรือพยายามในลักษณะอื่นใดเพื่อพัฒนาต่อยอด รื้อโครงสร้าง ระบุ หรือค้นหาซอร์สโค้ด แนวคิดพื้นฐาน หรืออัลกอริธึมของซอฟต์แวร์ ไม่ว่าจะด้วยวิธีใดก็ตาม (ฉ) เอาประกาศ ป้ายระบุ หรือเครื่องหมายกรรมสิทธิ์ออกจากซอฟต์แวร์ หรือ (ช) ใช้ซอฟต์แวร์เพื่อจุดประสงค์ในการเปรียบเทียบหรือทดสอบประสิทธิภาพกับผลิตภัณฑ์หรือบริการที่จัดหาโดยบุคคลที่สาม</p>
    <p>3. <u>กรรมสิทธิ์</u></p>
    <p>3.1. <u>ซอฟต์แวร์</u> Nuance และผู้ให้สิทธิ์ครอบครองสิทธิ์ กรรมสิทธิ์ และผลประโยชน์ในซอฟต์แวร์ รวมถึงแต่ไม่จำกัดเฉพาะสิทธิบัตร ลิขสิทธิ์ ความลับทางการค้า เครื่องหมายการค้า และสิทธิ์ในทรัพย์สินทางปัญญาอื่นๆ ที่เกี่ยวข้อง และสิทธิ์ดังกล่าวจะยังคงเป็นของ Nuance และ/หรือผู้ให้สิทธิ์เท่านั้น การคัดลอกซอฟต์แวร์โดยไม่ได้รับอนุญาต หรือการละเลยไม่ปฏิบัติตามข้อจำกัดข้างต้น จะส่งผลให้ข้อตกลงนี้และสิทธิ์การใช้งานทั้งหมดที่มอบให้ภายใต้ข้อตกลงถูกยกเลิกโดยอัตโนมัติ และจะต้องจัดหาวิธีการเยียวยาทางกฎหมายและวิธีการเยียวยาที่เป็นธรรมแก่ Nuance และบริษัทในเครือสำหรับการละเมิดดังกล่าว</p>
    <p>3.2. <u>ซอฟต์แวร์ของบุคคลที่สาม</u> ซอฟต์แวร์อาจมีซอฟต์แวร์ของบุคคลที่สามซึ่งต้องมีประกาศและ/หรือข้อกำหนดและเงื่อนไขเพิ่มเติม ประกาศและ/หรือข้อกำหนดและเงื่อนไขที่จำเป็นของซอฟต์แวร์ของบุคคลที่สามมีอยู่ที่: <a href="http://swype.com/attributions">swype.com/attributions</a> และได้รับการสร้างเป็นส่วนหนึ่งของและรวมสำหรับการอ้างอิงไว้ในข้อตกลงนี้ การยอมรับข้อตกลงนี้หมายถึง คุณได้ยอมรับข้อกำหนดและเงื่อนไขเพิ่มเติม (หากมี) ที่ระบุไว้ในที่นี้ด้วย</p>
    <p>3.3. <u>ข้อมูลสิทธิ์ใช้งานและข้อมูลการใช้งาน</u></p>
    <p>(ก) <u>ข้อมูลสิทธิ์ใช้งาน</u> Nuance และบริษัทในเครือของตนรวบรวมและใช้ข้อมูลสิทธิ์ใช้งานตามที่ระบุไว้ด้านล่างเพื่อยืนยันสิทธิ์ในการใช้ซอฟต์แวร์ของคุณ รวมทั้งเพื่อพัฒนา สร้าง และปรับปรุงผลิตภัณฑ์และบริการ ซึ่งถือเป็นส่วนหนึ่งของการใช้งานซอฟต์แวร์ของคุณ ในการยอมรับข้อกำหนดและเงื่อนไขของข้อตกลงนี้หมายถึง คุณได้รับทราบ ยินยอม และยอมรับว่า Nuance สามารถรวบรวมและใช้ข้อมูลสิทธิ์ใช้งานในฐานะส่วนหนึ่งของการใช้งานซอฟต์แวร์ของคุณ และข้อมูลสิทธิ์ใช้งานดังกล่าวจะถูกใช้งานโดย Nuance หรือบุคคลที่สามที่ดำเนินการภายใต้ข้อบังคับของ Nuance โดยเป็นไปตามข้อตกลงการเก็บรักษาข้อมูลเป็นความลับเท่านั้น โดยใช้เพื่อยืนยันสิทธิ์ใช้งานซอฟต์แวร์ของคุณ รวมทั้งเพื่อพัฒนา สร้าง และปรับปรุง Swype Connect, ซอฟต์แวร์ และผลิตภัณฑ์และบริการอื่น &quot;ข้อมูลสิทธิ์ใช้งาน&quot; หมายถึงข้อมูลเกี่ยวกับซอฟต์แวร์และอุปกรณ์ของคุณ เช่น: แบรนด์อุปกรณ์ หมายเลขรุ่น หน้าจอ หมายเลขประจำอุปกรณ์ ที่อยู่ IP และข้อมูลที่คล้ายคลึงกัน</p>
    <p>(ข) <u>ข้อมูลการใช้งาน</u> นอกจากนี้ Nuance และบริษัทในเครือสามารถรวบรวมและใช้ข้อมูลการใช้งานตามที่ระบุไว้ด้านล่างเพื่อพัฒนา สร้าง และปรับปรุงผลิตภัณฑ์และบริการ ซึ่งถือเป็นส่วนหนึ่งของการใช้งานซอฟต์แวร์ของคุณ คุณอนุญาตให้ Nuance และบริษัทในเครือรวบรวมและใช้ข้อมูลการใช้งานด้วยการเปิดใช้งานซอฟต์แวร์ คุณสามารถเลือกไม่ให้ Nuance รวบรวมข้อมูลการใช้งานได้ทุกเมื่อผ่านการตั้งค่าในซอฟต์แวร์ ซึ่ง Nuance จะเลิกทำการรวบรวมข้อมูลการใช้งานจากคุณ ในการยอมรับข้อกำหนดและเงื่อนไขของข้อตกลงนี้หมายถึง คุณได้รับทราบ ยินยอม และยอมรับว่า Nuance และบริษัทในเครือสามารถรวบรวมข้อมูลการใช้งานในฐานะส่วนหนึ่งของการใช้งานซอฟต์แวร์ของคุณ และข้อมูลการใช้งานดังกล่าวจะถูกใช้งานโดย Nuance หรือบุคคลที่สามที่ดำเนินการภายใต้ข้อบังคับของ Nuance โดยเป็นไปตามข้อตกลงการเก็บรักษาข้อมูลเป็นความลับเท่านั้น โดยใช้เพื่อพัฒนา สร้าง และปรับปรุง Swype Connect, ซอฟต์แวร์ และผลิตภัณฑ์และบริการอื่น Nuance จะไม่ใช้องค์ประกอบข้อมูลในข้อมูลการใช้งานเพื่อจุดประสงค์ใดๆ ยกเว้นตามที่ระบุไว้ข้างต้น ข้อมูลการใช้งานไม่ถือเป็นข้อมูลส่วนบุคคลเนื่องจากข้อมูลดังกล่าวไม่สามารถเชื่อมโยงไปยังบุคคลใดบุคคลหนึ่งได้โดยตรง &quot;ข้อมูลการใช้งาน&quot; หมายถึงข้อมูลเกี่ยวกับซอฟต์แวร์และวิธีการใช้งานซอฟต์แวร์ของคุณ ตัวอย่าง: การเปลี่ยนแปลงการตั้งค่า, ตำแหน่งอุปกรณ์, ตัวเลือกภาษา, เส้นการลากผ่านตัวอักษร, จำนวนตัวอักษรทั้งหมดที่แตะหรือกวาดนิ้วผ่าน, ความเร็วในการป้อนข้อความ และข้อมูลที่คล้ายคลึงกัน&quot;</p>
    <p>(ค) คุณเข้าใจว่าการยอมรับข้อตกลงนี้ คุณยินยอมให้มีการรวบรวมและใช้ข้อมูลสิทธิ์ใช้งานและข้อมูลการใช้งานที่ระบุไว้ในที่นี้ รวมถึงการถ่ายโอนทั้งไปยังสหรัฐอเมริกาและ/หรือประเทศอื่นๆ เพื่อทำการจัดเก็บ ประมวลผล และใช้งานโดย Nuance บริษัทในเครือ และบุคคลที่สามที่ได้รับอนุญาต</p>
    <p>(ง) ข้อมูลสิทธิ์ใช้งานและข้อมูลการใช้งานใดๆ และทั้งหมดที่คุณจัดหาให้จะยังคงถูกเก็บเป็นความลับและอาจได้รับการเปิดเผยโดย Nuance ในกรณีที่จำเป็น เพื่อให้เป็นไปตามข้อกำหนดทางกฎหมายหรือกฎระเบียบ เช่น ภายใต้คำสั่งศาล หรือต่อหน่วยงานราชการในกรณีที่จำเป็นหรือได้รับอนุญาตตามกฎหมาย หรือในกรณีที่มีการขาย ควบรวมกิจการ หรือเข้าซื้อกิจการขององค์กรอื่นโดย Nuance ข้อมูลสิทธิ์ใช้งานและข้อมูลการใช้งานอยู่ภายใต้นโยบายส่วนบุคคลที่เกี่ยวข้องของ Nuance สำหรับข้อมูลเพิ่มเติม โปรดดูนโยบายส่วนบุคคลของ Nuance ที่: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ข้อสงวนสิทธิ์การรับประกัน</u> คุณรับทราบและตกลงว่า NUANCE และบริษัทในเครือให้บริการ SWYPE CONNECT และซอฟต์แวร์ &quot;ตามสภาพที่เป็นอยู่&quot; พร้อมด้วยข้อบกพร่องทั้งหมด และโดยไม่มีการรับประกันใดๆ ดังนั้นคุณจึงตกลงที่จะดำเนินมาตรการเบื้องต้นและการป้องกันที่จำเป็นเพื่อปกป้องข้อมูลและระบบของคุณไม่ให้สูญหายหรือได้รับความเสียหาย ตามขอบเขตสูงสุดที่กฎหมายอนุญาต NUANCE และบริษัทในเครือปฏิเสธการรับประกันโดยชัดแจ้งหรือโดยนัย รวมถึงแต่ไม่จำกัดเพียงการรับประกันเกี่ยวกับความสามารถในการจัดจำหน่าย ความเหมาะสมสำหรับจุดประสงค์ที่เฉพาะเจาะจง หรือการไม่ละเมิดสิทธิ์</p>
    <p>5. <u>การจำกัดความรับผิด</u> ตามขอบเขตสูงสุดที่กฎหมายอนุญาต ไม่ว่าในกรณีใดก็ตาม NUANCE บริษัทในเครือ ผู้บริหาร กรรมการ และพนักงาน หรือผู้ให้สิทธิ์ จะไม่รับผิดชอบต่อความเสียหายทางตรง ความเสียหายทางอ้อม ความเสียหายพิเศษ ความเสียหายที่เป็นอุบัติเหตุ ความเสียหายที่เป็นผลสืบเนื่อง หรือความเสียหายที่เป็นตัวอย่าง รวมถึงแต่ไม่จำกัดเฉพาะความเสียหายสำหรับการสูญเสียกำไร การสูญเสียข้อมูล การสูญเสียการใช้งาน การหยุดชะงักของธุรกิจ หรือค่าใช้จ่ายสำหรับความครอบคลุม ซึ่งเกิดจากการใช้ SWYPE CONNECT หรือซอฟต์แวร์ ไม่ว่าจะมีสาเหตุอย่างไรก็ตาม ภายใต้ทฤษฎีของการรับผิด แม้กระทั่งในกรณีที่ได้รับแจ้งหรือในกรณีที่พึงรับรู้ถึงความเป็นไปได้ของความเสียหายดังกล่าวล่วงหน้า</p>
    <p>6. <u>ระยะเวลาและการบอกเลิก</u> ข้อตกลงนี้เริ่มต้นขึ้นเมื่อคุณยอมรับข้อกำหนดและเงื่อนไขของข้อตกลงนี้และสิ้นสุดลงเมื่อมีการยุติข้อตกลง ข้อตกลงนี้จะยุติลงโดยอัตโนมัติหากคุณละเมิดข้อกำหนดและเงื่อนไข เมื่อข้อตกลงยุติลง คุณจะต้องหยุดใช้และจะต้องลบสำเนาทั้งหมดของซอฟต์แวร์และหยุดใช้งาน Swype Connect ในทันที</p>
    <p>7. <u>การปฏิบัติตามกฎระเบียบการส่งออก</u> คุณขอรับรองและรับประกันว่า (1) คุณไม่ได้อยู่ในประเทศที่ถูกคว่ำบาตรโดยรัฐบาลสหรัฐฯ หรือไม่ได้ถูกระบุโดยรัฐบาลสหรัฐฯ ว่าเป็นประเทศที่ &quot;สนับสนุนการก่อการร้าย&quot; และ (2) คุณไม่ได้อยู่ในรายชื่อบุคคลที่ถูกห้ามหรือจำกัดโดยรัฐบาลสหรัฐฯ</p>
    <p>8. <u>ผู้ใช้ในสหรัฐอเมริกา</u> ซอฟต์แวร์เป็น &quot;สินค้าเชิงพาณิชย์&quot; ตามที่ได้รับการระบุไว้ใน 48 C.F.R. 2.101 โดยมี &quot;ซอฟต์แวร์คอมพิวเตอร์เชิงพาณิชย์&quot; และ &quot;เอกสารซอฟต์แวร์คอมพิวเตอร์เชิงพาณิชย์&quot; ตามที่มีการใช้ใน 48 C.F.R. 12.212 ตาม 48 C.F.R. 12.212 และ 48 C.F.R. 227.7202-1 ผ่าน 227.7202-4 ผู้ใช้ในสหรัฐอเมริกาทุกรายจะได้รับซอฟต์แวร์พร้อมกับสิทธิ์ที่ระบุไว้ในที่นี้เท่านั้น</p>
    <p>9. <u>เครื่องหมายการค้า</u> เครื่องหมายการค้าของบุคคลที่สาม ชื่อการค้า ชื่อผลิตภัณฑ์ และโลโก้ (&quot;เครื่องหมายการค้า&quot;) ที่อยู่ในหรือใช้งานโดย Swype Connect หรือซอฟต์แวร์ เป็นเครื่องหมายการค้าหรือเครื่องหมายการค้าจดทะเบียนของเจ้าของที่เกี่ยวข้อง และการใช้เครื่องหมายการค้าดังกล่าวจะต้องไม่ขัดต่อผลประโยชน์ของเจ้าของเครื่องหมายการค้า การใช้เครื่องหมายการค้าดังกล่าวมีจุดมุ่งหมายเพื่อระบุถึงความสามารถในการใช้งานร่วมกันและไม่ได้ระบุถึง: (1) ความเชื่อมโยงระหว่าง Nuance กับบริษัทนั้นๆ หรือ (2) การรับรองหรืออนุมัติของ Nuance สำหรับบริษัทนั้นๆ รวมถึงผลิตภัณฑ์หรือบริการของบริษัท</p>
    <p>10. <u>กฎหมายที่มีผลบังคับใช้</u></p>
    <p>ข้อตกลงนี้จะได้รับการควบคุมและตีความให้สอดคล้องกับกฎหมายของประเทศที่เป็นสถานที่หลัก/ประเทศของคุณตามรายละเอียดด้านล่าง โดยไม่คำนึงถึงตัวเลือกกฎระเบียบของกฎหมาย และไม่รวมถึงอนุสัญญาของสหประชาชาติว่าด้วยสัญญาซื้อขายสินค้าระหว่างประเทศ ฝ่ายต่างๆ จะยอมรับเขตอำนาจศาลและสถานที่ตั้งของศาลตามที่ระบุไว้ด้านล่างสำหรับสถานที่หลัก/ประเทศของคุณ และกระบวนการส่งหมายศาลที่มีผลบังคับใช้อย่างไม่มีเงื่อนไขและไม่อาจเพิกถอนได้</p>
    <p>สถานที่หลัก/ประเทศของคุณ - สหรัฐอเมริกา แคนาดา เม็กซิโก อเมริกากลาง และอเมริกาใต้ ไต้หวันหรือเกาหลี<br/>
    กฎหมายที่มีผลบังคับใช้ - เครือจักรภพแมสซาชูเส็ตต์ ประเทศสหรัฐอเมริกา<br/>
    เขตอำนาจศาลและสถานที่ตั้งของศาล - เขตอำนาจศาลสหพันธรัฐและมลรัฐแห่งแมสซาชูเส็ตต์ในแมสซาชูเส็ตต์<br/>
    </p>
    <p>สถานที่หลัก/ประเทศของคุณ - ออสเตรเลียและนิวซีแลนด์<br/>
    กฎหมายที่มีผลบังคับใช้ - นิวเซาท์เวลส์ ออสเตรเลีย<br/>
    เขตอำนาจศาลและสถานที่ตั้งของศาล - ศาลแห่งนิวเซาท์เวลส์ ประเทศออสเตรเลียในนิวเซาท์เวลส์<br/>
    </p>
    <p>สถานที่หลัก/ประเทศของคุณ - อินเดียหรือสิงคโปร์<br/>
    กฎหมายที่มีผลบังคับใช้ - สิงคโปร์<br/>
    เขตอำนาจศาลและสถานที่ตั้งของศาล - ศาลแห่งประเทศสิงคโปร์ในสิงคโปร์<br/>
    </p>
    <p>สถานที่หลัก/ประเทศของคุณ - จีนหรือฮ่องกง<br/>
    กฎหมายที่มีผลบังคับใช้ - เขตบริหารพิเศษฮ่องกง<br/>
    เขตอำนาจศาลและสถานที่ตั้งของศาล - ศาลแห่งเขตบริหารพิเศษฮ่องกงในฮ่องกง<br/>
    </p>
    <p>สถานที่หลัก/ประเทศของคุณ - เขตเศรษฐกิจยุโรป (EEA), ยุโรป, ตะวันออกกลางหรือแอฟริกา หรือรัสเซีย<br/>
    กฎหมายที่มีผลบังคับใช้ - ไอร์แลนด์<br/>
    เขตอำนาจศาลและสถานที่ตั้งของศาล - ดับลิน ไอร์แลนด์<br/>
    </p>
    <p>สถานที่หลัก/ประเทศของคุณ - ประเทศอื่นๆ<br/>
    กฎหมายที่มีผลบังคับใช้ - **เครือจักรภพแมสซาชูเส็ตต์ ประเทศสหรัฐอเมริกา เว้นแต่ว่าไม่สามารถบังคับใช้ในประเทศของคุณและในกรณีต่อไปนี้ หากกฎหมายข้ายต้นสามารถบังคับใช้ได้ ถือว่ากฎหมายดังกล่าวมีผลบังคับใช้ (โดยกฎหมายระดับสูงสุดในรายการมีลำดับความสำคัญเหนือกว่า) มีผลบังคับใช้ หากไม่สามารถดำเนินการได้ถือว่ากฎหมายท้องถิ่นของคุณมีผลบังคับใช้<br/>
    เขตอำนาจศาลและสถานที่ตั้งของศาล - **เขตอำนาจศาลสหพันธรัฐและมลรัฐแห่งแมสซาชูเส็ตต์ในแมสซาชูเส็ตต์<br/>
    </p>
    <p>แม้จะมีข้อขัดแย้งต่อข้อตกลงนี้ แต่ทั้งสองฝ่ายสามารถแสวงหาการเยียวยาเบื้องต้นหรือการเยียวยาระหว่างพิจารณาเกี่ยวกับเรื่องที่เกิดขึ้นภายใต้ข้อตกลงนี้ในประเทศนี้ที่ทั้งสองฝ่ายตั้งอยู่</p>
    <p>11. <u>ข้อกำหนดอาจมีการเปลี่ยนแปลง</u> คุณรับทราบและตกลงว่า Nuance อาจเปลี่ยนแปลงข้อกำหนดและเงื่อนไขของข้อตกลงนี้เป็นครั้งคราวโดยมีการแจ้งให้คุณทราบในอุปกรณ์ของคุณ หากคุณไม่ตกลงการเปลี่ยนแปลงดังกล่าวในข้อตกลงนี้ ทางออกเดียวของคุณคือการหยุดใช้งาน Swype Connect รวมถึงแต่ไม่จำกัดเพียงการดาวน์โหลดและติดตั้งซอฟต์แวร์ใดๆ</p>
    <p>12. <u>ข้อกำหนดทั่วไปทางด้านกฎหมาย</u> คุณจะต้องไม่มอบหมายหรือถ่ายโอนในลักษณะอื่นใดสำหรับสิทธิ์หรือข้อผูกพันภายใต้ข้อตกลงนี้ หากไม่ได้รับคำยินยอมล่วงหน้าเป็นลายลักษณ์อักษรจาก Nuance ข้อตกลงนี้เป็นข้อตกลงทั้งหมดระหว่าง Nuance กับคุณ และจะแทนที่การสื่อสารหรือโฆษณาอื่นๆ ที่เกี่ยวกับ Swype Connect และซอฟต์แวร์ หากบทบัญญัติใดๆ ของข้อตกลงนี้ถือเป็นโมฆะหรือไม่มีผลบังคับใช้ บทบัญญัติดังกล่าวจะถูกทบทวนแก้ไขเฉพาะตามขอบเขตที่จำเป็นเพื่อให้ถูกต้องหรือมีผลบังคับใช้ และส่วนที่เหลือของข้อตกลงนี้จะยังคงบังคับใช้และมีผลอย่างสมบูรณ์ หาก Nuance ไม่ได้ใช้หรือบังคับใช้สิทธิ์หรือบทบัญญัติใดๆ ของข้อตกลงนี้ จะไม่ถือเป็นการยกเว้นสิทธิ์หรือบทบัญญัติดังกล่าว ส่วนที่ 2, 3, 4, 5, 6, 8, 9, 10 และ 12 ของข้อตกลงนี้จะยังคงมีผลบังคับใช้เมื่อข้อตกลงนี้สิ้นสุดหรือยุติลง</p>
 </body>
</html>
