<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>SWYPE CONNECT TERMS OF SERVICE-Swype Platform_Update_8-2014</title>
  </head>
  <body data-document-version="4">
    <p align="center"><b>POGOJI ZAGOTAVLJANJA STORITVE SWYPE CONNECT</b></p>
    <p><b>TO JE PRAVNA POGODBA MED VAMI (V NADALJEVANJU: &quot;VI&quot; ALI &quot;IMETNIK LICENCE&quot;) IN DRUŽBO NUANCE COMMUNICATIONS, INC. V SVOJEM IMENU IN/ALI V IMENU POVEZANE DRUŽBE NUANCE COMMUNICATIONS IRELAND LIMITED (V NADALJEVANJU: &quot;DRUŽBA NUANCE&quot;). POZORNO PREBERITE SPODNJE POGOJE.</b></p>
    <p><b>ZA UPORABO STORITVE SWYPE CONNECT (&quot;SWYPE CONNECT&quot;) MORATE SPREJETI POGOJE ZAGOTAVLJANJA STORITVE SWYPE CONNECT (&quot;SWYPE CONNECT&quot;), VKLJUČNO S PRENOSOM, NAMESTITIVIJO IN UPORABO PROGRAMSKE OPREME PREK STORITVE SWYPE CONNECT. S KILKOM GUMBA &quot;SPREJMI&quot; SE STRINJATE Z DOLOČILI IN POGOJI TE POGODBE . ČE NE SPREJMETE POGOJEV ZAGOTAVLJANJA STORITEV, NE BOSTE MOGLI UPORABLJATI STORITVE SWYPE CONNECT OZIROMA PRENESTI, NAMESTITI IN UPORABLJATI PROGRAMSKE OPREME PREK STORITVE SWYPE CONNECT.</b></p>
    <p>Swype Connect je storitev, zagotovljena v imenu družbe Nuance, ki slednji omogoča, da vam zagotavlja določene storitve prek naprave, v kateri je nameščena platforma Swype. Ob upoštevanju vašega soglasja, da boste med uporabo storitve Swype Connect družbi Nuance zagotavljali različne podatke o licenci in uporabi, kot je opredeljeno spodaj, lahko družba Nuance zagotavlja posodobitve in nadgradnje, dodatne jezike ali dodatke (v nadaljevanju: &quot;programska oprema&quot;) za platformo Swype, ki je nameščena v vaši napravi. Naslednji splošni pogoji in določila urejajo vašo uporabo storitve Swype Connect in vam omogočajo prenos, namestitev in uporabo programske opreme ter uporabo priložene dokumentacije, če je tako določila družba Nuance pod pogoji uporabe storitve Swype Connect.</p>
    <p>1. <u>DODELITEV LICENCE</u>. Družba Nuance in njeni dobavitelji vam dodeljujejo neizključno, neprenosljivo in omejeno licenco z možnostjo preklica in brez možnosti izdaje podlicenc izključno v obliki objektne kode, ki je namenjena namestitvi in vaši osebni uporabi programske opreme na eni napravi. Programsko opremo lahko namestite in uporabljate samo, če imate licenčno različico platforme Swype, ki jo želite posodobiti ali nadgraditi. Namestite in uporabljate lahko dodatne jezike ali dodatke, ki so vam na voljo v storitvi Swype Connect, izključno s platformo Swype.</p>
    <p>2. <u>OMEJITVE</u>. Prepovedano je (razen, če je drugače določeno z zakonodajo): (a) uporabljati programsko opremo v druge namene, razen za osebno uporabo; (b) delno ali v celoti kopirati, razmnoževati, distribuirati programsko opremo ali kakor koli drugače izdelovati njene dodatne izvode; (c) delno ali v celoti prodajati, posojati, izdajati licence ali podlicence, distribuirati, dodeljevati, prenašati ali kakor koli drugače zagotavljati pravice za uporabo programske opreme; (d) spreminjati, premeščati, prevajati ali izpeljevati programsko opremo; (e) povratno prevajati, ločevati na komponente, izvajati obratno inženirstvo ali kakor koli drugače izpeljevati, spreminjati, identificirati ali odkrivati izvorno kodo, temeljne zasnove ali algoritme programske opreme; (f) odstraniti obvestila, nalepke ali oznake o lastništvu programske opreme; ali (g) uporabljati programsko opremo za namene primerjalne ocene ali primerjave z izdelki, ki jih zagotavljajo tretje osebe.</p>
    <p>3. <u>LASTNINSKE PRAVICE</u>.</p>
    <p>3.1. <u>PROGRAMSKA OPREMA</u>. Družba Nuance in dajalci licenc so upravičeni do vseh pravic udeležbe in razpolaganja s programsko opremo, med drugim tudi z njo povezanimi patenti, avtorskimi pravicami, poslovnimi skrivnostmi, blagovnimi znamkami in drugimi pravicami intelektualne lastnine, vse pravice razpolaganja pa so v lasti družbe Nuance in/ali njenih dajalcev licenc. Ob nedovoljenem kopiranju programske opreme ali neupoštevanju zgoraj navedenih omejitev se bodo pogodba in vse licence iz te pogodbe samodejno prekinile, v zvezi s temi kršitvami pa lahko družba Nuance ali njene povezane družbe uporabi vsa nepristranska pravna sredstva.</p>
    <p>3.2. <u>PROGRAMSKA OPREMA TRETJIH OSEB</u>. Programska oprema lahko vsebuje programsko opremo tretjih oseb, ki zahteva obvestila in/ali dodatna določila in pogoje. Obvestila tovrstne programske opreme in/ali dodatna določila in pogoji so shranjeni na/v <a href="http://swype.com/attributions">swype.com/attributions</a> in so del pogodbe in vanjo vključeni s sklicevanjem. S sprejetjem določil in pogojev te pogodbe se strinjate tudi z morebitnimi dodatnimi določili in pogoji.</p>
    <p>3.3. <u>PODATKI O IZDAJANJU LICENC IN UPORABI</u>.</p>
    <p>(a) <u>PODATKI O IZDANIH LICENCAH</u>. Kot del uporabe programske opreme družba Nuance in njene povezane družbe zbirajo in uporabljajo podatke o izdanih licencah za preverjanje veljavnosti vaše licence za programsko opremo ter za razvoj, nadgrajevanje in izboljšanje izdelkov in storitev, kot je opredeljeno spodaj. S sprejetjem pogojev te pogodbe potrjujete, soglašate in se strinjate, da lahko družba Nuance zbira in uporablja podatke o izdanih licencah kot del vaše uporabe programske opreme ter da lahko tovrstne podatke o izdanih licencah uporablja samo družba Nuance ali tretje osebe, ki delujejo pod vodstvom družbe Nuance, skladno z izjavo o varstvu zaupnih podatkov ter za preverjanje vaše licence za programsko opremo ter razvoj, nadgrajevanje in izboljšanje storitve Swype Connect, programske opreme ter drugih izdelkov in storitev. Izraz &quot;podatki o izdanih licencah&quot; obsega podatke o programski opremi in vaši napravi, na primer znamko naprave, številko modela, zaslon, ID naprave, naslov IP in podobne podatke.</p>
    <p>(b) <u>PODATKI O UPORABI</u>. Kot del uporabe programske opreme družba Nuance in njene povezane družbe dodatno zbirajo in uporabljajo podatke o uporabi za razvoj, nadgrajevanje ter izboljšanje izdelkov in storitev, kot je opredeljeno spodaj. Z uporabo programske opreme družbi Nuance in njenim povezanim družbam dovoljujete zbiranje in uporabo vaših podatkov o uporabi. Družbi Nuance lahko kadar koli prek nastavitev programske opreme preprečite zbiranje podatkov o uporabi, s tem pa bo družba Nuance prenehala zbirati vaše podatke o uporabi. S sprejetjem pogojev te pogodbe potrjujete, soglašate in se strinjate, da lahko družba Nuance in njene povezane družbe zbirajo in uporabljajo podatke o uporabi kot del vaše uporabe programske opreme ter da lahko tovrstne podatke o uporabi uporablja samo družba Nuance ali tretje osebe, ki delujejo pod vodstvom družbe Nuance, skladno z izjavo o varstvu zaupnih podatkov za razvoj, nadgrajevanje in izboljšanje storitve Swype Connect, programske opreme ter drugih izdelkov in storitev. Družba Nuance posameznih delov informacij iz podatkov o uporabi ne bo uporabila za druge namene, razen zgoraj opisanih. Podatki o uporabi vključujejo neosebne informacije, saj so ti podatki v obliki, ki ne omogoča neposredne povezave z določenim posameznikom. Izraz &quot;podatki o uporabi&quot; vključuje informacije o programski opremi in vaši uporabi te programske opreme. Na primer: spremembe nastavitev, lokacija naprave, nastavitve jezika, sledi znakov, skupno število znakov, ki jih tapnete ali potegnete s prstom, hitrost vnosa besedila in podobni podatki.</p>
    <p>(c) Strinjate se, da s sprejetjem te pogodbe soglašate z zbiranjem in uporabo podatkov o izdanih licencah in podatkov o uporabi, kot je določeno v razdelku o zbiranju podatkov o izdanih licencah in podatkov o uporabi, vključno s prenosom obeh vrst podatkov v Združene države Amerike in/ali druge države za shranjevanje, obdelavo in drugo uporabo s strani družbe Nuance in njenih povezanih družb ter pooblaščenih tretjih oseb.</p>
    <p>(d) Vsi podatki o izdajanju licenc in podatki o uporabi, ki jih zagotovite, bodo ostali zaupni in jih lahko družba Nuance razkrije, če je to zahtevano za izpolnjevanje pravnih in zakonodajnih zahtev, kot so odločbe sodišča ali zahteve vladne ustanove, če je to zahtevano z zakonom, ali v primeru prodaje drugemu podjetju ali v primeru združitve ali prevzema drugega podjetja s strani družbe Nuance. Podatki o izdajanju licenc in podatki o uporabi so predmet veljavnega Pravilnika o zasebnosti družbe Nuance. Za več informacij glejte Pravilnik o zasebnosti družbe Nuance: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ZAVRNITEV JAMSTVA</u>. POTRJUJETE IN SE STRINJATE, DA DRUŽBA NUANCE IN NJENE POVEZANE DRUŽBE ZAGOTAVLJAJO STORITEV SWYPE CONNECT IN PROGRAMSKO OPREMO V OBLIKI, V KAKRŠNI STA NA VOLJO, Z VSEMI NAPAKAMI IN BREZ KAKRŠNEGA KOLI JAMSTVA. POSLEDIČNO SE STRINJATE, DA BOSTE UPOŠTEVALI VSE PREVIDNOSTNE IN ZAŠČITNE UKREPE ZA ZAŠČITO VAŠIH PODATKIH IN SISTEMOV PRED IZGUBO ALI POŠKODBAMI. DRUŽBA NUANCE IN NJENE POVEZANE DRUŽBE V NAJVEČJI MERI, KI JO DOVOLJUJE VELJAVNA ZAKONODAJA, IZRECNO ZAVRAČAJO EKSPLICITNA ALI IMPLICITNA JAMSTVA, MED DRUGIM JAMSTVA ZA PRIMERNOST ZA PRODAJO, PRIMERNOST ZA DOLOČEN NAMEN ALI ODSOTNOST VSAKRŠNIH KRŠITEV.</p>
    <p>5. <u>OMEJITEV ODGOVORNOSTI</u>. DRUŽBA NUANCE, NJENE POVEZANE DRUŽBE, URADNIKI, DIREKTORJI, DOBAVITELJI ALI IZDAJATELJI LICENC V NAJVEČJI MERI, KI JO DOVOLJUJE VELJAVNA ZAKONODAJA, NE PREVZEMAJO NOBENE ODGOVORNOSTI ZA POSREDNO, NEPOSREDNO, POSEBNO, NEPREDVIDENO ALI POSLEDIČNO ŠKODO IN MOREBITNE ODŠKODNINSKE ZAHTEVKE, MED DRUGIM ZA ŠKODO ZARADI IZGUBE DOBIČKA, IZGUBE PODATKOV, IZPADA DELOVANJA, MOTENJ V POSLOVANJU ALI STROŠKE KRITJA, KI IZVIRAJO IZ UPORABE STORITVE SWYPE CONNECT ALI PROGRAMSKE OPREME, NE GLEDE NA TO, KAKO JE BILA ŠKODA POVZROČENA IN NE GLEDE NA MOREBITNE TEORIJE O ODGOVORNOSTI, TUDI ČE SO BILI VNAPREJ OBVEŠČENI O MOŽNOSTI NASTANKA TOVRSTNE ŠKODE.</p>
    <p>6. <u>TRAJANJE IN PREKINITEV POGODBE</u>. Ta pogodba postane veljavna, ko sprejmete njena določila in pogoje, in preneha veljati ob odpovedi pogodbe. Pogodba preneha veljati samodejno po vaši kršitvi katerih koli določil in pogojev. Po odpovedi pogodbe morate takoj prenehati uporabljati programsko opremo in izbrisati vse njene kopije ter prenehati uporabljati storitev Swype Connect.</p>
    <p>7. <u>IZVOZNA SKLADNOST</u>. Zagotavljate in jamčite, da (i) ne živite v državi, za katero velja embargo vlade Združenih držav Amerike ali ki jo je vlada Združenih držav označila kot državo, ki podpira terorizem; in (ii) niste na seznamu prepovedanih oseb vlade Združenih držav Amerike.</p>
    <p>8. <u>KONČNI UPORABNIKI IZ VLADE ZDRUŽENIH DRŽAV AMERIKE</u>. Programska oprema je &quot;komercialni predmet&quot;, saj je ta izraz opredeljen v Zakoniku zveznih predpisov (CFR) 48, št. 2.101, in vsebuje &quot;komercialno programsko opremo&quot; in &quot;dokumentacijo komercialne programske opreme&quot;, saj sta ta izraza uporabljena v Zakoniku zveznih predpisov (CFR) 48, št. 12.212. Skladno z Zakonikom zveznih predpisov (CFR) 48, št. 12.212 in Zakonikom zveznih predpisov (CFR) 48 št. 227.7202-1 skozi 227.7202-4, so vsem končnim uporabnikom iz Vlade Združenih držav Amerike pri uporabi programske opreme dodeljene pravice, določene v omenjenem zakoniku.</p>
    <p>9. <u>BLAGOVNE ZNAMKE</u>. Blagovne znamke, trgovska imena, imena izdelkov in logotipi (&quot;blagovne znamke&quot;) tretje osebe, ki so omenjeni ali uporabljeni v storitvi Swype Connect ali programski opremi, so registrirane blagovne znamke lastnikov podjetij, uporaba tovrstnih blagovnih znamk pa bo navedena v korist lastnikov blagovnih znamk. Uporaba tovrstnih blagovnih znamk je namenjena za označevanje povezljivosti in ne pomeni: (i) pripadnosti družbe Nuance tem podjetjem, ali (ii) da družba Nuance potrjuje ali odobrava ta podjetja in njihove izdelke ali storitve.</p>
    <p>10. <u>VELJAVNO PRAVO</u>.</p>
    <p>To pogodbo urejajo in se razlaga skladno z zakoni države, kjer je vaše stalno prebivališče, kot je podrobneje navedeno spodaj, brez sklicevanja na izbiro zakonskih pravil ter Konvencijo Združenih narodov o pogodbah o mednarodni prodaji blaga. Pogodbeni stranki se brezpogojno in nepreklicno strinjata z izključno pristojnostjo in lokacijo sodišč, navedenih v nadaljevanju, glede na mesto/državo vašega stalnega prebivališča in veljavni kraj vročitve.</p>
    <p>Mesto/država stalnega prebivališča - Združene države Amerike, Kanada, Mehika, Srednja Amerika in Južna Amerika, Tajvan ali Koreja<br/>
    Veljavno pravo - Zvezna država Massachusetts, Združene države Amerike<br/>
    Izključna pristojnost in lokacija sodišč - Zvezna ali državna sodišča v zvezni državi Massachusetts<br/>
    </p>
    <p>Mesto/država stalnega prebivališča - Avstralija ali Nova Zelandija<br/>
    Veljavno pravo - Novi Južni Wales, Avstralija<br/>
    Izključna pristojnost in lokacija sodišč - Sodišča v zvezni državi Novi Južni Wales, Avstralija<br/>
    </p>
    <p>Mesto/država stalnega prebivališča - Indija ali Singapur<br/>
    Veljavno pravo - Singapur<br/>
    Izključna pristojnost in lokacija sodišč - Sodišča v Singapurju<br/>
    </p>
    <p>Mesto/država stalnega prebivališča - Kitajska ali Hongkong<br/>
    Veljavno pravo - Posebna administrativna regija Hongkong<br/>
    Izključna pristojnost in lokacija sodišč - Sodišča v Posebni administrativni regiji Hongkong<br/>
    </p>
    <p>Mesto/država stalnega prebivališča - Evropski gospodarski prostor (EGP), Evropa, Bližnji vzhod, Afrika ali Rusija<br/>
    Veljavno pravo - Irska<br/>
    Izključna pristojnost in lokacija sodišč - Dublin, Irska<br/>
    </p>
    <p>Mesto/država stalnega prebivališča - Svet<br/>
    Veljavno pravo - **Zvezna država Massachusetts, Združene države Amerike, razen če je izvršljiv v vaši državi; v tem primeru: če je kateri od navedenih zakonov izvršljiv, potem se uporablja (tj. prednost ima tisti, ki je najvišje na seznamu), v nasprotnem primeru pa velja vaša lokalna zakonodaja.<br/>
    Izključna pristojnost in lokacija sodišč - **Zvezna ali državna sodišča v zvezni državi Massachusetts<br/>
    </p>
    <p>Ne glede na morebitna drugačna določila v tej pogodbi lahko katera koli stranka poišče pripravljalna ali začasna pravna sredstva v zvezi s katero koli zadevo, ki izhaja iz te pogodbe v državi, kjer ima prebivališče/sedež katera koli stranka.</p>
    <p>11. <u>SPREMINJANJE POGOJEV</u>. Potrjujete in soglašate, da lahko družba Nuance občasno spremeni določila in pogoje te pogodbe, če vam pri tem omogoči pravočasno obvestilo na vaši napravi. Če se ne strinjate s tovrstnimi spremembami pogodbe, je vaše edino pravno sredstvo prekinitev dostopa do storitve Swype Connect, med drugim tudi prekinitev prenosa in namestitve vse programske opreme.</p>
    <p>12. <u>SPLOŠNI PRAVNI UČINEK</u>. Prepovedana sta kakršna koli dodelitev in prenos pravic ali obveznosti, določenih v tej pogodbi, brez predhodnega pisnega dovoljenja družbe Nuance. Ta pogodba je celotna pogodba med vami in družbo Nuance in nadomešča vsa druga sporočila ali oglaševanje v zvezi s storitvijo Swype Connect in programsko opremo. Če je katero določilo te pogodbe neveljavno ali neizvedljivo, bodo takšna določila spremenjena v obsegu, ki je potreben za odpravo neveljavnosti ali neizvedljivosti, preostali del pogodbe pa ostane v celoti veljaven. Nezmožnost podjetja Nuance za izvajanje ali uveljavljanje pravic iz te pogodbe ne pomeni odpoved tovrstnim pravicam ali zagotavljanju storitev. Razdelki 2, 3, 4, 5, 6, 8, 9, 10 in 12 v tej pogodbi veljajo tudi po njeni odpovedi.</p>
 </body>
</html>
