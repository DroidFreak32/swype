<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Dátum poslednej revízie: <b>26. september 2014</b></p>
    <p>LICENČNÁ ZMLUVA KONCOVÉHO POUŽÍVATEĽA SOFTVÉRU SWYPE SO SLUŽBOU DRAGON DICTATION</p>
    <p>TOTO JE PRÁVNA DOHODA MEDZI VAMI (AKO JEDNOTLIVCOM ALEBO ENTITOU, KTORÍ POUŽÍVAJÚ APLIKÁCIE SWYPE A/ALEBO DRAGON DICTATION) A SPOLOČNOSŤOU NUANCE COMMUNICATIONS, INC. (ĎALEJ &quot;NUANCE&quot;). NASLEDUJÚCE PODMIENKY SI POZORNE PREČÍTAJTE.</p>
    <p>AK SI CHCETE NAINŠTALOVAŤ A POUŽÍVAŤ SOFTVÉR SWYPE A/ALEBO SLUŽBU DRAGON DICTATION, MUSÍTE SÚHLASIŤ S PODMIENKAMI TEJTO LICENČNEJ ZMLUVY KONCOVÉHO POUŽÍVATEĽA (ĎALEJ &quot;ZMLUVA&quot;). KLIKNUTÍM NA TLAČIDLO &quot;PRIJAŤ&quot; SÚHLASÍTE, ŽE BUDETE VIAZANÍ PODMIENKAMI TEJTO ZMLUVY. SOFTVÉR SWYPE ANI SLUŽBU DRAGON DICTATION NESMIETE NIJAKO POUŽÍVAŤ, POKIAĽ STE NEPRIJALI TIETO ZMLUVNÉ PODMIENKY.</p>
    <p>Softvér Swype a Dragon Dictation pozostáva z klientskych/serverových aplikácií, ktoré umožňujú používateľom zariadení riadiť určité činnosti týchto zariadení prostredníctvom zadávania textu a hovorených príkazov, okrem iného vrátane možnosti vytvárať textové a e-mailové správy. Nasledujúce všeobecné zmluvné podmienky vám povoľujú prevzatie, nainštalovanie a používanie softvéru Swype vrátane doplnkového softvéru, ktorý vám môže sprístupniť spoločnosť Nuance a jej dodávatelia (ďalej &quot;Softvér&quot;) a ktorý poskytuje postupy zadávania textu a umožňuje používateľom prístup k serverovým aplikáciám Dragon Dictation nainštalovaným v priestoroch spoločnosti Nuance (ďalej &quot;Služba&quot;) a sprievodnej dokumentácie poskytnutej spoločnosťou Nuance na používanie Softvéru a sprístupnenie služby.</p>
    <p>1. <u>UDELENIE LICENCIE</u>. Spoločnosť Nuance a jej dodávatelia vám (ďalej &quot;nadobúdateľovi licencie&quot;) udeľuje osobnú, nevýhradnú, neprenosnú, ďalej nelicencovateľnú, odvolateľnú obmedzenú licenciu len vo forme objektového kódu na účely inštalácie a používania Softvéru na jednom zariadení na prístup k Službe cez Softvér na tomto zariadení, a to len v takých krajinách a jazykoch Softvéru a Služby, aké budú sprístupnené spoločnosťou Nuance a jej dodávateľmi. Termín &quot;Zariadenie&quot; označuje autorizované mobilné zariadenie v súlade s popisom na webovej lokalite Nuance na adrese <a href="http://www.nuancemobilelife.com">http://www.nuancemobilelife.com</a>, ktorú môže spoločnosť Nuance z času na čas aktualizovať. Ďalej beriete na vedomie a súhlasíte s tým, že spoločnosť Nuance môže sprístupňovať doplnkové prevzatia Softvéru, vrátane, avšak nielen, jazykov, klávesníc alebo slovníkov, a že takéto doplnkové prevzatia Softvéru môžete používať výlučne so Softvérom poskytnutým na základe tejto zmluvy, a že na vaše používanie takéhoto doplnkového Softvéru sa vzťahujú zmluvné podmienky tejto zmluvy. Preberáte zodpovednosť za všetky poplatky spojené s prevzatím a používaním Softvéru a Služby, ktoré budú od vás vyžadovať tretie strany (napríklad spoločnosti Google, Amazon, Apple) a ktoré sa môžu z času na čas meniť. Spoločnosť Nuance nemá povinnosť nahradiť vám žiadne platby vykonané pre takéto tretie strany za vaše používanie Softvéru alebo Služby v zmysle tejto zmluvy. Ďalej beriete na vedomie a súhlasíte, že Softvér a Služba bude používať vašu bezdrôtovú sieť na odosielanie a prijímanie údajov a že váš mobilný operátor a iné tretie strany vám môžu fakturovať poplatky za vysielací čas Softvéru a Službu, údaje alebo jeho používanie.</p>
    <p>2. <u>POVINNOSTI NADOBÚDATEĽA LICENCIE</u>.</p>
    <p>2.1. <u>OBMEDZENIA</u>. Nesmiete (pokiaľ to neumožňujú právne predpisy): (a) posielať Softvéru alebo Službe žiadne automatizované ani nahrané otázky, pokiaľ nie sú písomne schválené spoločnosťou Nuance, (b) používať Softvér a Službu inak než pre vlastnú osobnú potrebu, (c) sprístupňovať Službu s iným softvérom alebo inými prostriedkami, než je daný Softvér, (d) kopírovať, reprodukovať, distribuovať alebo akýmkoľvek iným spôsobom duplikovať softvér, či už úplne alebo čiastočne, (e) predávať, prenajímať, poskytovať licencie, poskytovať sublicencie, rozširovať, postúpiť, previesť či inak udeliť práva k Softvéru alebo Službe, či už úplne alebo čiastočne, (f) modifikovať, portovať, prekladať alebo vytvárať odvodené diela zo Softvéru alebo Služby, (g) dekompilovať, rozoberať, spätne analyzovať alebo sa inak pokúšať odvodiť, zrekonštruovať, identifikovať alebo zistiť zdrojový kód, základné koncepcie alebo algoritmy Softvéru alebo Služby akýmkoľvek spôsobom, (h) odstraňovať zo softvéru vlastnícke oznámenia, štítky alebo značky alebo (i) používať Softvér alebo Službu na účely porovnania a referenčného hodnotenia s inými produktmi alebo službami poskytovanými tretími stranami.</p>
    <p>3. <u>VLASTNÍCKE PRÁVA</u>.</p>
    <p>3.1. <u>SOFTVÉR A SERVIS</u>. Spoločnosť Nuance a jej poskytovatelia licencií vlastnia všetky práva, nároky a podiely týkajúce sa Softvéru a Služby, okrem iného aj všetky súvisiace patenty, autorské práva, obchodné tajomstvá, ochranné známky a iné práva duševného vlastníctva, a nárok na tieto práva zostáva výhradne spoločnosti Nuance alebo jej poskytovateľom licencií. Neoprávnené kopírovanie Softvéru alebo Služby, prípadne porušenie uvedených obmedzení bude mať za následok automatické ukončenie platnosti tejto zmluvy a všetkých licencií udelených na základe tejto zmluvy a spoločnosť Nuance bude mať k dispozícii všetky právne a spravodlivé opravné prostriedky vyplývajúce z porušenia týchto obmedzení.</p>
    <p>3.2. <u>SOFTVÉR TRETÍCH STRÁN</u>. Softvér môže obsahovať softvér tretích strán, ktorý si vyžaduje oznámenie alebo dodatočné zmluvné podmienky. Takéto oznámenia alebo dodatočné zmluvné podmienky požadované k softvéru tretích strán sú umiestnené na adrese: <a href="http://swype.com/attributions">http://swype.com/attributions</a> a sú súčasťou tejto zmluvy, do ktorej sú začlenené odkazom. Prijatím tejto zmluvy prijímate aj prípadné dodatočné zmluvné podmienky, ktoré sú v nej stanovené.</p>
    <p>3.3. <u>REČOVÉ A LICENČNÉ ÚDAJE</u>.</p>
    <p>(a) <u>REČOVÉ ÚDAJE</u>. Spoločnosť Nuance ako súčasť Služby zhromažďuje a používa rečové údaje, ako sú definované nižšie, s cieľom doladiť, posilniť a zlepšiť rozpoznávania reči a ďalšie prvky Služby a iných služieb alebo produktov spoločnosti Nuance. Prijatím podmienok tejto zmluvy beriete na vedomie a súhlasíte, že spoločnosť Nuance môže zhromažďovať rečové údaje ako súčasť Služby a že spoločnosť Nuance alebo tretie strany konajúce pod vedením spoločnosti Nuance v zmysle zmlúv o mlčanlivosti použijú tieto informácie len na doladenie, posilnenie a zlepšenie rozpoznávania reči a ďalších prvkov služby a iných služieb alebo produktov spoločnosti Nuance. Spoločnosť Nuance nepoužije informačné prvky žiadnych rečových údajov na žiadny iný účel okrem spomínaného cieľa. Pojem &quot;Rečové údaje&quot; znamená zvukové súbory, súvisiace prepisy a súbory denníka, ktoré poskytnete v zmysle tejto zmluvy alebo ktoré budú vygenerované v súvislosti so službou. Všetky poskytnuté rečové údaje zostanú dôverné a spoločnosť Nuance ich môže zverejniť, ak to bude potrebné na splnenie právnych alebo regulačných požiadaviek, napríklad na súdny príkaz alebo štátnej inštitúcii, ak to bude vyžadované alebo povolené podľa zákona, alebo v prípade predaja, fúzie alebo akvizície pre iný subjekt zo strany spoločnosti Nuance.</p>
    <p>(b) <u>LICENČNÉ ÚDAJE</u>. Súčasťou používania Softvéru a Služby je aj zhromažďovanie a používanie licenčných údajov ako sú definované ďalej v texte, spoločnosťou Nuance a jej dodávateľov. Beriete na vedomie, prijímate a súhlasíte, že spoločnosť Nuance môže zhromažďovať licenčné údaje ako súčasť poskytovania Softvéru a Služby. Licenčné údaje sa používajú na podporu spoločnosti Nuance alebo tretích strán konajúcich pod dozorom spoločnosti Nuance, a to v súlade so zmluvami o mlčanlivosti, pri vývoji, budovaní a vylepšovaní svojich produktov a služieb. Licenčné údaje sa považujú za neosobné informácie, pretože sú vo forme, ktorá neumožňuje priamu súvislosť so žiadnou konkrétnou osobou. &quot;Licenčné údaje&quot; označujú informácie o softvéri a vašom zariadení, napríklad značku zariadenia, číslo modelu, displej, ID zariadenia, adresu IP a podobné údaje.</p>
    <p>(c) Beriete na vedomie, že používaním Softvéru a Služby súhlasíte so zhromažďovaním a používaním rečových a licenčných údajov tak ako to upravuje táto zmluva, vrátane ich prenosu do Spojených štátov alebo ďalších krajín na účely uskladnenia, spracovania a použitia zo strany spoločnosti Nuance a tretích strán.</p>
    <p>(d) Rečové a licenčné údaje sú predmetom príslušnej politiky spoločnosti Nuance o ochrane osobných údajov. Ďalšie informácie nájdete v politike spoločnosti Nuance o ochrane osobných údajov na adrese: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>PODPORA</u>. V záujme uľahčenia procesu hodnotenia a testovania služby a softvéru si nadobúdateľ licencie môže prečítať najčastejšie otázky pre spoločnosť Nuance na adrese: <a href="http://www.nuancemobilelife.com">http://www.nuancemobilelife.com</a>. Ďalšiu podporu si nadobúdateľ licencie môže vyžiadať prostredníctvom uvedených internetových stránok a v závislosti od dostupnosti zamestnancov spoločnosti Nuance môže spoločnosť Nuance poskytnúť nadobúdateľovi licencie primerané podporné služby prostredníctvom faxu, e-mailu alebo iných prostriedkov v súvislosti s chybami alebo vysvetlením funkcií a prvkov softvéru a služby. Podpora spoločnosti Nuance odpovie na vaše otázky do 48 pracovných hodín (okrem víkendov a štátnych/firemných sviatkov).</p>
    <p>5. <u>ODMIETNUTIE ZÁRUK</u>. BERIETE NA VEDOMIE A SÚHLASÍTE, ŽE SPOLOČNOSŤ NUANCE A JEJ POSKYTOVATELIA LICENCIÍ POSKYTUJÚ SOFTVÉR A SLUŽBU VÝLUČNE VÁM, ABY VÁM UMOŽNILA POUŽÍVAŤ SOFTVÉR A SLUŽBU. PRETO SÚHLASÍTE, ŽE PRIJMETE VŠETKY PREVENTÍVNE A BEZPEČNOSTNÉ OPATRENIA POTREBNÉ OCHRANU VAŠICH ÚDAJOV A SYSTÉMOV PRED STRATOU ALEBO POŠKODENÍM. SPOLOČNOSŤ NUANCE, JEJ POSKYTOVATELIA LICENCIÍ A DODÁVATELIA POSKYTUJÚ SOFTVÉR A SLUŽBU &quot;V STAVE, AKO SÚ&quot; SO VŠETKÝMI CHYBAMI A BEZ ZÁRUKY AKÉHOKOĽVEK DRUHU. V MAXIMÁLNOM ROZSAHU POVOLENOM PLATNÝMI PRÁVNYMI PREDPISMI SPOLOČNOSŤ NUANCE, JEJ POSKYTOVATELIA LICENCIÍ A DODÁVATELIA VÝSLOVNE NEUZNÁVAJÚ VŠETKY VÝSLOVNÉ ALEBO PREDPOKLADANÉ ZÁRUKY, VRÁTANE ZÁRUKY PREDAJNOSTI, VHODNOSTI NA KONKRÉTNY ÚČEL ALEBO ZÁRUKY NEPORUŠENIA ZÁKONA.</p>
    <p>6. <u>OBMEDZENIE ZODPOVEDNOSTI</u>. V MAXIMÁLNOM ROZSAHU POVOLENOM PLATNÝMI PRÁVNYMI PREDPISMI SPOLOČNOSŤ NUANCE, JEJ PREDSTAVITELIA, KONATELIA A ZAMESTNANCI ANI JEJ DODÁVATELIA A POSKYTOVATELIA LICENCIÍ NENESÚ V ŽIADNOM PRÍPADE ZODPOVEDNOSŤ ZA AKÉKOĽVEK PRIAME, NEPRIAME, ZVLÁŠTNE, NÁHODNÉ, NÁSLEDNÉ ALEBO PRÍKLADNÉ ODŠKODNENIE AJ VRÁTANE ODŠKODNENIA ZA STRATU ZISKU, STRATU ÚDAJOV, STRATU POUŽÍVANIA, PRERUŠENIA PODNIKANIA ANI ZA NÁKLADY NA KRYTIE VYPLÝVAJÚCE Z POUŽITIA SOFTVÉRU ALEBO SLUŽBY BEZ OHĽADU NA TO, AKO BOLI SPÔSOBENÉ, A TO V ZMYSLE AKEJKOĽVEK TEÓRIE ZODPOVEDNOSTI, ČO PLATÍ AJ V PRÍPADE, ŽE BOLA VOPRED UPOZORNENÁ ALEBO SI MALA BYŤ VEDOMÁ MOŽNOSTI TAKÉHOTO ODŠKODNENIA.</p>
    <p>7. <u>DOBA PLATNOSTI A UKONČENIE</u>. Táto zmluva nadobúda platnosť odsúhlasením zmluvných podmienok a končí sa jej výpoveďou. Spoločnosť Nuance môže kedykoľvek vypovedať túto zmluvu a udelenú licenciu na základe vlastného uváženia, s uvedením dôvodu alebo bez uvedenia dôvodu, formou oznámenia, že platnosť Služby uplynula alebo že Služba bola ukončená. Táto zmluva stráca platnosť automaticky pri porušení niektorej zmluvnej podmienky z vašej strany. Po ukončení ste povinní okamžite ukončiť používanie softvéru a odstrániť všetky jeho kópie.</p>
    <p>8. <u>SÚLAD S PRÁVNYMI PREDPISMI PRI VÝVOZE</u>. Vyhlasujete a zaručujete, že: (i) sa nenachádzate v krajine, na ktorú je uvalené vládne embargo zo strany USA, alebo ktorú vláda USA označila za krajinu &quot;podporujúcu teroristov&quot;, a (ii) nie ste uvedení na žiadnom americkom vládnom zozname zakázaných alebo obmedzených strán.</p>
    <p>9. <u>OCHRANNÉ ZNÁMKY</u>. Ochranné známky tretích strán, obchodné názvy, názvy produktov a logá (ďalej &quot;Ochranné známky&quot;) obsiahnuté alebo použité v Softvéri alebo Službe sú ochrannými známkami alebo registrovanými ochrannými známkami príslušných vlastníkov a ich používanie plynie v prospech vlastníka danej ochrannej známky. Použitie týchto ochranných známok má označovať interoperabilitu a nepredstavuje: (i) vzťah spoločnosti Nuance s takou spoločnosťou, ani (ii) potvrdenie alebo schválenie takejto spoločnosti zo strany spoločnosti Nuance a jej produktov alebo služieb.</p>
    <p>10. <u>ROZHODUJÚCE PRÁVO</u>. Na túto zmluvu sa vzťahujú zákony štátu Commonwealth of Massachusetts v Spojených štátoch amerických, a to bez ohľadu na jej rozpory so zákonnými princípmi a v prípade sporu, ktorý by vznikol v spojení s touto zmluvou, týmto súhlasíte s podriadením sa výlučnej jurisdikcii federálnych a štátnych súdov štátu Commonwealth of Massachusetts. Táto zmluva sa neriadi Dohovorom Organizácie Spojených národov o zmluvách pri medzinárodnom predaji tovaru, ktorej použitie sa týmto výslovne vylučuje.</p>
    <p>11. <u>VÝHRADA ZMENY PODMIENOK</u>. Beriete na vedomie a súhlasíte, že spoločnosť Nuance môže podľa potreby zmeniť podmienky tejto zmluvy na základe oznámenia podaného v primeranej lehote na adresu, ktorú ste uviedli pri registrácii, vrátane oznámenia na e-mailovú adresu. Ak nesúhlasíte s takýmito zmenami tejto zmluvy, vaším jediným nápravným prostriedkom je prestať používať softvér a službu. Ak budete ďalej používať akúkoľvek časť softvéru alebo služby po tom, ako vám spoločnosť Nuance v primeranej lehote oznámila dané zmeny na preskúmanie, bude sa to považovať za súhlas s danou zmenou.</p>
    <p>12. <u>VŠEOBECNÉ PRÁVNE PODMIENKY</u>. Žiadne práva ani povinnosti v zmysle tejto zmluvy nesmiete postúpiť ani inak previesť na tretiu stranu bez predchádzajúceho písomného súhlasu spoločnosti Nuance. Táto zmluva predstavuje úplnú dohodu medzi spoločnosťou Nuance a vami a nahrádza akúkoľvek inú komunikáciu a reklamu týkajúcu sa softvéru. Ak sa nejaké ustanovenie tejto zmluvy bude pokladať za neplatné alebo nevynútiteľné, zreviduje sa výlučne v rozsahu potrebnom na odstránenie jeho neplatnosti alebo nevynútiteľnosti, pričom zvyšná časť zmluvy bude mať naďalej plnú platnosť a účinnosť. Ak si spoločnosť Nuance neuplatní alebo nevynúti nejaké právo alebo ustanovenie tejto zmluvy, nepredstavuje vzdanie sa tohto práva alebo ustanovenia. Články 2, 3, 5, 6, 7, 9, 10 a 12 tejto zmluvy zostanú v platnosti aj po ukončení platnosti alebo vypovedaní tejto zmluvy.</p>
 </body>
</html>
