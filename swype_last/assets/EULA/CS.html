<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Datum poslední revize: <b>12. září 2014</b></p>
    <p>LICENČNÍ SMLOUVA S KONCOVÝM UŽIVATELEM APLIKACÍ SWYPE A DRAGON DICTATION</p>
    <p>TOTO JE PRÁVNĚ ZÁVAZNÁ DOHODA MEZI VÁMI (FYZICKOU A/NEBO PRÁVNICKOU OSOBOU UŽÍVAJÍCÍ APLIKACE SWYPE A DRAGON DICTATION) A SPOLEČNOSTÍ NUANCE COMMUNICATIONS, INC. (&quot;NUANCE&quot;). PŘEČTĚTE SI POZORNĚ NÁSLEDUJÍCÍ PODMÍNKY.</p>
    <p>CHCETE-LI INSTALOVAT A UŽÍVAT SOFTWARE SWYPE A/NEBO SLUŽBU DRAGON DICTATION, MUSÍTE SOUHLASIT S PODMÍNKAMI TÉTO LICENČNÍ SMLOUVY S KONCOVÝM UŽIVATELEM (&quot;SMLOUVA&quot;). KLIKNUTÍM NA TLAČÍTKO &quot;PŘIJMOUT&quot; SOUHLASÍTE, ŽE BUDETE VÁZÁNI PODMÍNKAMI TÉTO SMLOUVY. SOFTWARE SWYPE NEBO SLUŽBU DRAGON DICTATION NESMÍTE V ŽÁDNÉM PŘÍPADĚ UŽÍVAT, POKUD JSTE NEPŘIJALI TYTO PODMÍNKY A UJEDNÁNÍ.</p>
    <p>Software Swype a služba Dragon Dictation obsahují určité aplikace typu klient/server, které uživatelům zařízení umožňují ovládat určité operace takových zařízení textovými vstupy a mluvenými příkazy, mimo jiné, včetně možnosti vytvářet textové a e-mailové zprávy. Následující všeobecné podmínky a ujednání vám povolují stahování, instalaci a užívání softwaru Swype, včetně veškerých dalších softwarů Swype (&quot;software&quot;), které vám mohou společnost Nuance a její dodavatelé poskytnout, které poskytují možnost textových vstupů a uživatelům poskytují přístup k serverovým aplikacím Dragon Dictation instalovaným na zařízeních společnosti Nuance (&quot;služby&quot;), a doprovodných dokumentací poskytovaných společností Nuance pro účely používání softwaru a přistupování ke službě.</p>
    <p>1. <u>POSKYTNUTÍ LICENCE</u>. Společnost Nuance a její dodavatelé vám (&quot;držiteli licence&quot;) poskytují osobní, nevýhradní, nepřenosnou, odvolatelnou omezenou licenci, kterou nelze dále sublicencovat, pouze formou objektového kódu, a to k instalaci a užívání softwaru v jednom zařízení, pro účely přístupu ke službě prostřednictvím softwaru na tomto zařízení, a to pouze v zemích a jazycích softwaru a služby, které poskytuje společnost Nuance a její dodavatelé. &quot;Zařízení&quot; je povolené mobilní zařízení dle pokynů uvedených na webu společnosti Nuance na adrese: <a href="http://www.nuancemobilelife.com">http://www.nuancemobilelife.com</a>, které může společnost Nuance podle potřeby aktualizovat. Dále uznáváte a souhlasíte, že společnost Nuance vám může poskytnout možnost stahování dalších softwarů, včetně jazyků, klávesnic nebo slovníků, a že tyto další stažené softwary můžete používat pouze se softwarem poskytnutým dle této smlouvy, a že používání těchto doplňujících stažených softwarů podléhá podmínkám a ujednáním této smlouvy. Nesete odpovědnost za veškeré poplatky, které vám vzniknou, nebo vám budou účtovány třetími stranami (např. společností Google, Amazon, Apple) v souvislosti se stahováním a používáním softwaru a služeb, které mohou podléhat změnám. Společnost Nuance nemá povinnost kompenzovat jakékoli platby uhrazené třetí straně za používání softwaru nebo služby dle této smlouvy. Dále uznáváte a souhlasíte, že software a služby budou využívat vaši bezdrátovou síť k odesílání a přijímání dat a že váš mobilní operátor a jiné třetí strany vám mohou účtovat poplatky za čas vysílání, přenos dat nebo využití sítě softwarem.</p>
    <p>2. <u>POVINNOSTI DRŽITELE LICENCE</u>.</p>
    <p>2.1. <u>OMEZENÍ</u>. Nesmíte (není-li povoleno zákonem): (a) odesílat pomocí softwaru nebo do služby jakékoli automatizované nebo zaznamenané dotazy, neodsouhlasí-li společnost Nuance písemně jinak; (b) užívat software a službu jinak než pro vlastní použití; (c) přistupovat ke službě pomocí softwaru či prostředků jiných než tento software; (d) kopírovat, reprodukovat, distribuovat či jinak duplikovat software jako celek nebo jeho část, (e) prodávat, poskytovat na leasing, licencovat, sublicencovat, distribuovat, postupovat, převádět či jinak poskytovat jakákoli práva k softwaru nebo službě jako celku nebo jeho části; (f) software nebo službu pozměňovat, přenášet, překládat či z něj vytvářet odvozená díla; (g) software dekompilovat, rozkládat, provádět na něm zpětnou analýzu nebo se jinak pokoušet odvozovat, rekonstruovat, identifikovat či zjišťovat jakýkoli zdrojový kód, základní myšlenky nebo algoritmy softwaru či služby, a to žádnými prostředky, (h) odstraňovat jakákoli sdělení o vlastnických právech, označení nebo značky softwaru nebo (i) užívat software nebo službu pro účely srovnávání anebo provádění srovnávacích testů výkonnosti s produkty či službami zpřístupňovanými třetími stranami.</p>
    <p>3. <u>VLASTNICKÁ PRÁVA</u>.</p>
    <p>3.1. <u>SOFTWARE A SLUŽBA</u>. Společnost Nuance a její poskytovatelé licence vlastní veškerá práva, právní tituly a podíly k softwaru a službě, včetně veškerých patentů, autorských práv, obchodního tajemství, práv k ochranným známkám a dalších práv duševního vlastnictví s tímto souvisejících, a veškeré nároky na taková práva zůstávají výhradně ve vlastnictví společnosti Nuance a jejích poskytovatelů licence. Neoprávněné kopírování softwaru nebo služby nebo nedodržení výše uvedených omezení bude mít za následek automatické ukončení této smlouvy a všech licencí poskytnutých na jejím základě a vznik práva společnosti Nuance na veškeré právní prostředky nápravy nebo nápravu podle práva ekvity za takové porušení.</p>
    <p>3.2. <u>SOFTWARE TŘETÍCH STRAN</u>. Software může obsahovat software třetích stran, který vyžaduje sdělení anebo dodatečné smluvní podmínky a ujednání. Tato oznámení anebo dodatečné smluvní podmínky a ujednání k softwaru třetích stran naleznete na adrese: <a href="http://swype.com/attributions">http://swype.com/attributions</a> a jsou součástí této smlouvy formou odkazu. Přijetím této smlouvy přijímáte také případné dodatečné smluvní podmínky a ujednání zde uvedené.</p>
    <p>3.3. <u>DATA ROZPOZNÁVÁNÍ ŘEČI A LICENČNÍ ÚDAJE</u>.</p>
    <p>(a) <u>DATA ROZPOZNÁVÁNÍ ŘEČI</u>. V rámci služby společnost Nuance shromažďuje a užívá také data rozpoznávání řeči tak, jak jsou definována níže, k optimalizaci, rozšiřování a zlepšování rozpoznávání řeči a dalších součástí služby a jiných služeb a produktů společnosti Nuance. Přijetím podmínek a ujednání této smlouvy uznáváte, povolujete a souhlasíte, že společnost Nuance může shromažďovat data rozpoznávání řeči jako součást služby a že takové informace bude užívat pouze společnost Nuance nebo třetí strany jednající na základě pokynů společnosti Nuance v souladu se smlouvami o zachování důvěrnosti, a to k optimalizaci, rozšiřování nebo zlepšování rozpoznávání řeči a dalších součástí služby a jiných služeb a produktů společnosti Nuance. Společnost Nuance nebude informační prvky jakýchkoli dat rozpoznávání řeči užívat k žádným jiným účelům než k účelům stanoveným výše. &quot;Daty rozpoznávání řeči&quot; se rozumí zvukové soubory, související přepisy a soubory protokolu poskytnuté vámi na základě této smlouvy nebo generované ve spojení se službou. Jakákoli data rozpoznávání řeči, která poskytnete, zůstanou důvěrná, přičemž je společnost Nuance může, bude-li o to požádána, prozradit, pokud tímto splní zákonné nebo regulační požadavky, například na soudní příkaz nebo na žádost instituce státní správy, vyžaduje-li nebo povoluje-li toto zákon, nebo jiné právnické osobě v případě prodeje, fúze či akvizice společnosti Nuance.</p>
    <p>(b) <u>LICENČNÍ ÚDAJE</u>. Společnost Nuance a její dodavatelé také shromažďují a využívají níže definované licenční údaje jako součást softwaru a služby. Uznáváte a souhlasíte, že společnost Nuance může shromažďovat licenční údaje jako součást poskytování softwaru a služby. Licenční údaje slouží společnosti Nuance nebo třetím stranám jednajícím na základě pokynů společnosti Nuance v souladu se smlouvami o zachování důvěrnosti, při vyvíjení, budování a zlepšování jejich produktů a služeb. Licenční údaje se nepovažují za osobní údaje, protože forma těchto licenčních údajů neumožňuje přímé přiřazení ke konkrétní osobě. &quot;Údaje o licencích&quot; jsou informace o softwaru a vašem zařízení, například: značka zařízení, číslo modelu, displej, ID zařízení, IP adresa a podobné údaje.</p>
    <p>(c) Berete na vědomí, že používáním softwaru a služby dáváte souhlas s výše definovaným shromažďováním a používáním dat rozpoznáváni řeči a licenčních údajů, včetně přenosu těchto informací do USA a/nebo ostatních zemí za účelem uchovávání, zpracování a používání společností Nuance a třetími stranami - partnery společnosti Nuance.</p>
    <p>(d) Na data rozpoznávání řeči a na licenční údaje se vztahují příslušné zásady ochrany osobních údajů společnosti Nuance. Další informace naleznete v zásadách ochrany osobních údajů společnosti Nuance na adrese:<a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>PODPORA</u>. Pro usnadnění procesu zkoušení a testování služby a softwaru může držitel licence nahlížet do častých otázek kladených společnosti Nuance na adrese: <a href="http://www.nuancemobilelife.com">http://www.nuancemobilelife.com</a>. Další podporu si může držitel licence vyžádat prostřednictvím výše uvedeného webu a společnost Nuance může, jakmile budou k dispozici příslušní pracovníci společnosti Nuance, poskytnout držiteli licence faxem, e-mailem nebo jinými prostředky přiměřené služby podpory ohledně vady a/nebo objasnění funkcí a vlastností softwaru a služby. Podpora společnosti Nuance vaše dotazy zodpoví do 48 pracovních hodin (vyjma víkendů, svátků / celopodnikové dovolené).</p>
    <p>5. <u>VYLOUČENÍ ZÁRUK</u>. UZNÁVÁTE A SOUHLASÍTE, ŽE SPOLEČNOST NUANCE A JEJÍ POSKYTOVATELÉ LICENCE A DODAVATELÉ VÁM POSKYTUJÍ SOFTWARE A SLUŽBU VÝHRADNĚ K TOMU, ABYSTE JE POUŽÍVALI. PROTO SOUHLASÍTE, ŽE UČINÍTE VEŠKERÁ PREVENTIVNÍ A OCHRANNÁ OPATŘENÍ NEZBYTNÁ K OCHRANĚ VAŠICH DAT A SYSTÉMŮ PŘED ZTRÁTOU NEBO POŠKOZENÍM. SPOLEČNOST NUANCE, JEJÍ POSKYTOVATELÉ LICENCE A DODAVATELÉ POSKYTUJÍ SOFTWARE A SLUŽBU TAK, &quot;JAK STOJÍ A LEŽÍ,&quot; SE VŠEMI CHYBAMI A BEZ ZÁRUKY JAKÉHOKOLI DRUHU. V MAXIMÁLNÍM ROZSAHU POVOLENÉM PLATNÝMI ZÁKONY SPOLEČNOST NUANCE, JEJÍ POSKYTOVATELÉ LICENCE A DODAVATELÉ VÝSLOVNĚ VYLUČUJÍ JAKOUKOLI VÝSLOVNOU ČI MLČKY PŘEDPOKLÁDANOU ZÁRUKU VČETNĚ ZÁRUKY PRODEJNOSTI, VHODNOSTI PRO URČITÝ ÚČEL NEBO NEPORUŠENÍ PRÁV.</p>
    <p>6. <u>OMEZENÍ ODPOVĚDNOSTI</u>. SPOLEČNOST NUANCE, JEJÍ VEDOUCÍ PRACOVNÍCI, ŘEDITELÉ A ZAMĚSTNANCI, DODAVATELÉ NEBO JEJÍ POSKYTOVATELÉ LICENCE V MAXIMÁLNÍM ROZSAHU POVOLENÉM PLATNÝMI ZÁKONY V ŽÁDNÉM PŘÍPADĚ NENESOU ODPOVĚDNOST ZA JAKÉKOLI PŘÍMÉ, NEPŘÍMÉ, ZVLÁŠTNÍ, NÁHODNÉ A NÁSLEDNÉ ŠKODY ČI SANKČNÍ NÁHRADU ŠKODY, VČETNĚ UŠLÉHO ZISKU, ZTRÁTY DAT, NEMOŽNOSTI UŽÍVÁNÍ, PŘERUŠENÍ PODNIKÁNÍ NEBO NÁKLADŮ NA KRYTÍ ŠKOD VZNIKLÝCH V DŮSLEDKU UŽÍVÁNÍ SOFTWARU NEBO SLUŽBY, ZAPŘÍČINĚNÝCH JAKÝMKOLI ZPŮSOBEM A PODLE JAKÉKOLI TEORIE PRÁVNÍ ODPOVĚDNOSTI, A TO ANI V PŘÍPADĚ, ŽE SPOLEČNOST NUANCE BYLA PŘEDEM UPOZORNĚNA NA MOŽNOST VZNIKU TAKOVÝCH ŠKOD NEBO SI JÍ MĚLA BÝT VĚDOMA.</p>
    <p>7. <u>DOBA PLATNOSTI A UKONČENÍ SMLOUVY</u>. Tato smlouva je uzavřena vaším přijetím podmínek a ujednání této smlouvy a její platnost vyprší jejím ukončením. Společnost Nuance může tuto smlouvu a/nebo licence poskytnuté na jejím základě kdykoli a dle vlastního uvážení vypovědět s uvedením nebo bez uvedení důvodu, a to oznámením, že doba platnosti služby vypršela nebo služba byla ukončena. Tato smlouva automaticky skončí porušením jakékoli z jejích podmínek a ujednání z vaší strany. Po vypovězení smlouvy musíte neprodleně ukončit užívání softwaru a odstranit veškeré jeho kopie.</p>
    <p>8. <u>SOULAD S VÝVOZNÍMI PŘEDPISY</u>. Prohlašujete a zaručujete, že (i) se nenacházíte v zemi, která podléhá embargu vlády USA nebo která byla vládou USA označena za zemi &quot;podporující terorismus&quot;, a (ii) nejste uvedeni v žádném seznamu stran, na které se vztahuje zákaz či omezení, sestaveném vládou USA.</p>
    <p>9. <u>OCHRANNÉ ZNÁMKY</u>. Ochranné známky, obchodní jména, názvy produktů a loga třetích stran (&quot;ochranné známky&quot;) obsažené v softwaru či službě či jimi používané jsou ochranné či registrované ochranné známky příslušných vlastníků a užívání takových ochranných známek plyne ve prospěch vlastníka takové ochranné známky. Záměrem použití takových ochranných známek je vyznačit vzájemnou funkční spolupráci a neznamená: (i) spojení Nuance s takovou společností ani (ii) potvrzení nebo povolení takové společnosti ve vztahu ke společnosti Nuance a jejím produktům či službám.</p>
    <p>10. <u>ROZHODNÉ PRÁVO</u>. Tato smlouva se řídí zákony státu Massachusetts, Spojených států amerických, bez ohledu na střety příslušných právních zásad, a tímto se v případě sporu, ke kterému dojde v souvislosti s touto smlouvou, podřizujete výhradní jurisdikci federálních a státních soudů v uvedeném státě. Tato smlouva se neřídí Úmluvou OSN o smlouvách o mezinárodní koupi zboží, jejíž použitelnost se tímto výslovně vylučuje.</p>
    <p>11. <u>ZMĚNA PODMÍNEK VYHRAZENA</u>. Uznáváte a souhlasíte, že společnost Nuance může příležitostně změnit podmínky a ujednání této smlouvy po přiměřeném upozornění na adresu, kterou jste poskytli při přihlášení, včetně vaší e-mailové adresy. Pokud s takovými změnami v této smlouvě nesouhlasíte, vaším jediným prostředkem nápravy je ukončit užívání softwaru a služby. Další užívání jakékoli části softwaru či služby poté, co vám společnost Nuance poskytla přiměřené upozornění o takové změně pro vaši kontrolu, bude považováno za přijetí takové změny.</p>
    <p>12. <u>OBECNÉ PRÁVNÍ PODMÍNKY</u>. Nejste oprávněni postoupit či jinak převést žádná práva či povinnosti vyplývající z této smlouvy bez předchozího písemného souhlasu společnosti Nuance. Tato smlouva tvoří úplnou dohodu mezi společností Nuance a vámi a nahrazuje veškerá jiná sdělení či inzerci ohledně softwaru. V případě, že jakékoli ustanovení této smlouvy bude shledáno neplatným či nevymahatelným, bude takové ustanovení upraveno výhradně v rozsahu nezbytném k nápravě neplatnosti či nevymahatelnosti a zbylá část této smlouvy zůstane nadále plně v platnosti a účinnosti. Neuplatnění či nevymáhání jakéhokoli práva či ustanovení této smlouvy společností Nuance nezakládá vzdání se takového práva či ustanovení. Oddíly 2, 3, 5, 6, 7, 9, 10 a 12 této smlouvy zůstanou v platnosti i po vypršení platnosti nebo vypovězení této smlouvy.</p>
 </body>
</html>
