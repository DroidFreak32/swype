<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Data wprowadzenia ostatnich zmian: <b>12 września 2014 r.</b></p>
    <p>UMOWA LICENCYJNA UŻYTKOWNIKA KOŃCOWEGO SWYPE WITH DRAGON DICTATION</p>
    <p>NINIEJSZY DOKUMENT STANOWI UMOWĘ PRAWNĄ MIĘDZY UŻYTKOWNIKIEM (OSOBĄ FIZYCZNĄ LUB PRAWNĄ KORZYSTAJĄCĄ Z APLIKACJI SWYPE I/LUB DRAGON DICTATION) A NUANCE COMMUNICATIONS, INC. (&quot;NUANCE&quot;). PROSIMY O UWAŻNE PRZECZYTANIE NINIEJSZEJ UMOWY.</p>
    <p>ABY MÓC ZAINSTALOWAĆ I KORZYSTAĆ Z OPROGRAMOWANIA SWYPE I/LUB USŁUG DRAGON DICTATION, NALEŻY NAJPIERW WYRAZIĆ ZGODĘ NA WARUNKI NINIEJSZEJ UMOWY LICENCYJNEJ UŻYTKOWNIKA KOŃCOWEGO (&quot;UMOWA&quot;). KLIKAJĄC NA PRZYCISK &quot;AKCEPTUJĘ&quot;, UŻYTKOWNIK WYRAŻA ZGODĘ NA WARUNKI UMOWY. BEZ WYRAŻENIA ZGODY NA WARUNKI NINIEJSZEJ UMOWY NIE MOŻNA KORZYSTAĆ Z OPROGRAMOWANIA SWYPE ANI USŁUG DRAGON DICTATION.</p>
    <p>Oprogramowanie Swype i usługi Dragon Dictation składają się z aplikacji typu klient-serwer, które pozwalają użytkownikowi urządzeń na ich obsługę za pomocą wprowadzanych danych tekstowych i instrukcji głosowych, w tym między innymi umożliwiając wpisywanie wiadomości tekstowych lub e-mail. Poniższe warunki ogólne umożliwiają użytkownikowi pobieranie, instalowanie i użytkowanie oprogramowania Swype, w tym dodatkowego oprogramowania Swype udostępnianego przez spółkę Nuance i jej dostawców (&quot;Oprogramowanie&quot;), które zapewnia modalność wprowadzania danych tekstowych i umożliwia użytkownikom dostęp do aplikacji Dragon Dictation na serwerach Nuance (dalej jako &quot;Usługi&quot;) i dokumentacji towarzyszącej dostarczanej przez spółkę Nuance na potrzeby użytkowania Oprogramowania i udostępniania Usług.</p>
    <p>1. <u>PRZYZNANIE LICENCJI</u>. Spółka Nuance i jej dostawcy udzielają użytkownikowi (dalej jako &quot;Licencjobiorca&quot;) osobistej, niewyłącznej, nieprzekazywalnej, odwołalnej i ograniczonej licencji bez możliwości udzielania licencji wtórnych, wyłącznie w formie kodu obiektowego, która pozwala na zainstalowanie i użytkowanie Oprogramowania na jednym Urządzeniu oraz uzyskanie za pośrednictwem Oprogramowania dostępu do Usług na takim Urządzeniu, wyłącznie w krajach i językach Oprogramowania i Usług udostępnianych przez spółkę Nuance i jej dostawców. &quot;Urządzeniem&quot; jest autoryzowane urządzenie mobilne opisane na stronie spółki Nuance pod adresem <a href="http://www.nuancemobilelife.com">http://www.nuancemobilelife.com</a>, której treść może być co pewien czas aktualizowana. Ponadto Licencjobiorca przyjmuje do wiadomości i zgadza się, że spółka Nuance może udostępnić dodatkowe wersje Oprogramowania do pobrania, w tym między innymi języki, klawiatury lub słowniki, oraz że Licencjobiorca może użytkować takie dodatkowe pobrane wersje Oprogramowania jedynie wraz z Oprogramowaniem dostarczanym w ramach niniejszej Umowy, przy czym korzystanie przez Licencjobiorcę z takich dodatkowych pobranych wersji Oprogramowania regulują warunki niniejszej Umowy. Licencjobiorca jest odpowiedzialny za pokrycie wszelkich ponoszonych przez siebie opłat i opłat naliczanych przez osoby trzecie (np. Google, Amazon lub Apple), których wysokość może ulegać okresowym zmianom, w związku z pobranymi i wykorzystywanymi przez Licencjobiorcę Oprogramowaniem i Usługami. Na spółce Nuance nie ciąży obowiązek zwrotu płatności dokonanych na rzecz takiej osoby trzeciej z tytułu użytkowania Oprogramowania lub korzystania z Usług przez Licencjobiorcę w trybie określonym w niniejszej Umowie. Ponadto użytkownik przyjmuje do wiadomości i zgadza się na korzystanie przez Oprogramowanie i Usługi z sieci bezprzewodowej w celu wysyłania i pobierania danych oraz na pobranie przez operatora i inne strony trzecie opłat za korzystanie z Oprogramowania i Usług, w formie ryczałtu, lub zależnych od czasu/ilości pobranych danych.</p>
    <p>2. <u>OBOWIĄZKI LICENCJOBIORCY</u>.</p>
    <p>2.1. <u>OGRANICZENIA</u>. Użytkownik nie będzie (z wyjątkiem sytuacji przewidzianych przez prawo): (a) składać żadnych automatycznych ani zapisanych zapytań przy użyciu Oprogramowania czy Usług, chyba że spółka Nuance udzieli Licencjobiorcy stosownej zgody na piśmie; (b) korzystać z Oprogramowania i Usług do celów innych niż potrzeby własne; (c) uzyskiwać dostępu do Usług za pośrednictwem oprogramowania lub środków innych niż Oprogramowanie; (d) kopiować, odtwarzać, rozpowszechniać lub w inny sposób powielać część lub całość Oprogramowania; (e) sprzedawać, wypożyczać, udzielać licencji, sublicencji, rozpowszechniać, cedować, przenosić lub w inny sposób udzielać praw do części lub całości Oprogramowania lub Usług; (f) modyfikować, konwertować, tłumaczyć ani tworzyć prac pochodnych w oparciu o Oprogramowanie i Usługi; (g) dekompilować, rozpracowywać, odtwarzać kodu źródłowego ani w żaden inny sposób i przy użyciu dowolnych środków próbować wyprowadzić, odtwarzać, identyfikować lub wykrywać żadnych kodów źródłowych, koncepcji ani algorytmów Oprogramowania lub Usług; (h) usuwać z Oprogramowania żadnych informacji, etykiet ani oznaczeń określających prawa własności ani (i) korzystać z Oprogramowania lub Usług w celu porównania lub zestawienia z innymi produktami lub usługami dostarczanymi lub świadczonymi przez osoby trzecie.</p>
    <p>3. <u>PODMIOTOWE PRAWA RZECZOWE</u>.</p>
    <p>3.1. <u>OPROGRAMOWANIE I USŁUGI</u>. Spółka Nuance i jej licencjodawcy posiadają wszelkie prawa i tytuły do Oprogramowania i Usług, w tym między innymi prawa patentowe, prawa autorskie, prawa do tajemnic handlowych, znaków towarowych oraz innych powiązanych praw własności intelektualnej, przy czym wszelkie tytuły do ww. praw pozostają wyłączną własnością spółki Nuance i/lub jej licencjodawców. Nieuprawnione kopiowanie Oprogramowania lub Usług, albo nieprzestrzeganie powyższych ograniczeń, skutkować będzie automatycznym wypowiedzeniem niniejszej Umowy oraz cofnięciem wszelkich licencji udzielonych w ramach niniejszej umowy, a także stanowić będzie podstawę dochodzenia przez spółkę Nuance wszystkich przysługujących jej środków prawnych i środków dostępnych na zasadzie słuszności z tytułu naruszenia tych ograniczeń.</p>
    <p>3.2. <u>OPROGRAMOWANIE STRON TRZECICH</u>. Oprogramowanie może zawierać oprogramowanie osób trzecich, co wymaga podania odpowiednich zastrzeżeń i/lub podlega dodatkowemu regulaminowi. Powyższe zastrzeżenia dotyczące oprogramowania osób trzecich i/lub dodatkowe regulaminy znajdują się na: <a href="http://swype.com/attributions">http://swype.com/attributions</a> i stanowią integralną część niniejszej Umowy, do której zostają włączone przez odniesienie. Akceptując niniejszą Umowę Użytkownik jednocześnie zgadza się na warunki zawarte w tychże regulaminach.</p>
    <p>3.3. <u>DANE GŁOSU ORAZ DANE LICENCYJNE</u>.</p>
    <p>(a) <u>DANE GŁOSU</u>. W ramach Usług Nuance może gromadzić Dane głosu, zgodnie z podaną poniżej definicją, w celu poprawy rozpoznania głosu i działania innych komponentów Usług oraz pozostałych produktów i usług Nuance. Akceptując warunki niniejszej Umowy Licencjobiorca przyjmuje do wiadomości i wyraża zgodę na gromadzenie przez spółkę Nuance Danych głosu w ramach Usług, z tym, że będą one wykorzystywane przez Nuance lub osoby trzecie, współpracujące ze spółką Nuance z zachowaniem zasad poufności, w celu poprawy rozpoznania głosu i działania innych komponentów Usług oraz pozostałych produktów i usług Nuance. Nuance nie będzie wykorzystywał informacji, ani żadnych Danych głosu, dla innych celów, niż wymienione powyżej. &quot;Dane głosu&quot; oznaczają pliki mediów, transkrypcje oraz pliki dziennika systemowego, udostępnione lub wygenerowane przez użytkownika w związku z Usługami. Wszelkie udostępniane przez Licencjobiorcę Dane głosu mają charakter poufny i mogą zostać ujawnione przez spółkę Nuance, jeżeli będzie to wymagane, w celu spełnienia wymogów prawnych lub nadzorczych, w tym na wniosek sądu lub na rzecz instytucji rządowych, gdy wymagają tego obowiązujące przepisy prawa lub w związku ze zbyciem na rzecz innego podmiotu, fuzją lub przejęciem przez spółkę Nuance.</p>
    <p>(b) <u>DANE LICENCYJNE</u>. W ramach Oprogramowania i Usług spółka Nuance i jej dostawcy gromadzą również i wykorzystują Dane licencyjne w trybie określonym poniżej. Licencjobiorca przyjmuje do wiadomości, wyraża zgodę i zgadza się, że spółka Nuance może gromadzić Dane licencyjne w ramach dostarczania Oprogramowania i świadczenia Usług. Dane licencyjne są wykorzystywane do wspierania spółki Nuance lub osób trzecich działających pod kierunkiem spółki Nuance, na mocy umów o zachowanie poufności, w opracowywaniu, budowaniu i usprawnianiu jej produktów i usług. Dane licencyjne uważane są za informacje nieobjęte zakresem danych osobowych, bowiem są to dane, których postać nie pozwala na bezpośrednie przypisanie konkretnej osobie. &quot;Dane licencyjne&quot; oznaczają informacje na temat Oprogramowania i urządzenia Użytkownika, takie jak np. marka urządzenia, numer modelu, ekran, urządzenie ID, adres IP i tym podobne dane.</p>
    <p>(c) Licencjobiorca przyjmuje do wiadomości, że użytkując Oprogramowanie i Usługi wyraża zgodę na gromadzenie i wykorzystywanie w trybie przewidzianym w niniejszej umowie Danych głosu i Danych licencyjnych, w tym na ich przekazywanie do Stanów Zjednoczonych i/lub innych krajów w celu przechowywania, przetwarzania i wykorzystywania przez spółkę Nuance i niezależnych partnerów.</p>
    <p>(d) Dane głosu i Dane licencyjne podlegają obowiązującemu regulaminowi prywatności spółki Nuance. Szczegółowe informacje na temat regulaminu prywatności w Nuance znajdują się na: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>WSPARCIE</u>. Aby ułatwić proces oceny i testowania Usług i Oprogramowania, przygotowaliśmy dla Licencjobiorców stronę z najczęściej zadawanymi pytaniami: <a href="http://www.nuancemobilelife.com">http://www.nuancemobilelife.com</a>. Licencjobiorca może zwrócić się za pośrednictwem ww. strony o dodatkowe wsparcie; Nuance, zależnie od możliwości, może drogą faksową, mailową lub w inny sposób udzielić Licencjobiorcy informacji odnośnie nieprawidłowego działania, albo funkcji i właściwości Oprogramowania i Usług. Zespół wsparcia Nuance udziela odpowiedzi w ciągu 48 godzin roboczych (z wyjątkiem weekendów i dni ustawowo /wolnych od pracy).</p>
    <p>5. <u>WYŁĄCZENIE GWARANCJI</u>. UŻYTKOWNIK PRZYJMUJE DO WIADOMOŚCI I ZGADZA SIĘ, ŻE SPÓŁKA NUANCE ORAZ JEJ LICENCJODAWCY I DOSTAWCY UDOSTĘPNIAJĄ OPROGRAMOWANIE I USŁUGI UŻYTKOWNIKOWI WYŁĄCZNIE W CELU UMOŻLIWIENIA UŻYTKOWNIKOWI KORZYSTANIA Z OPROGRAMOWANIA I USŁUG. UŻYTKOWNIK WYRAŻA TYM SAMYM ZGODĘ NA PODJĘCIE WSZELKICH KROKÓW CELEM OCHRONY DANYCH I SYSTEMÓW PRZED STRATĄ LUB USZKODZENIEM. SPÓŁKA NUANCE, JEJ LICENCJODAWCY I DOSTAWCY UDOSTĘPNIAJĄ OPROGRAMOWANIE I USŁUGI W STANIE, W JAKIM SĄ, TJ. Z WSZELKIMI USTERKAMI I BEZ JAKIEJKOLWIEK GWARANCJI. W MAKSYMALNYM ZAKRESIE DOPUSZCZONYM OBOWIĄZUJĄCYMI PRZEPISAMI PRAWA SPÓŁKA NUANCE, JEJ LICENCJODAWCY I DOSTAWCY JEDNOZNACZNIE WYŁĄCZAJĄ WSZELKIE WYRAŹNE ORAZ DOROZUMIANE GWARANCJE, W TYM GWARANCJE POKUPNOŚCI, PRZYDATNOŚCI DO OKREŚLONEGO CELU CZY NIENARUSZALNOŚCI PRAW.</p>
    <p>6. <u>OGRANICZENIE ODPOWIEDZIALNOŚCI</u>. W MAKSYMALNYM ZAKRESIE DOPUSZCZONYM OBOWIĄZUJĄCYMI PRZEPISAMI PRAWA W ŻADNYM RAZIE SPÓŁKA NUANCE, JEJ CZŁONKOWIE ZARZĄDU, CZŁONKOWIE KIEROWNICTWA, PRACOWNICY, DOSTAWCY CZY LICENCJODAWCY NIE PONOSZĄ ODPOWIEDZIALNOŚCI ZA JAKIEKOLWIEK SZKODY BEZPOŚREDNIE, POŚREDNIE, SZCZEGÓLNE, UBOCZNE, WYNIKOWE LUB SKUTKUJACE ODSZKODOWANIEM Z NAWIĄZKĄ, W TYM, MIĘDZY INNYMI, UTRATĘ ZYSKÓW, UTRATĘ DANYCH, BRAK MOŻLIWOŚCI UŻYTKOWANIA, PRZERWY W DZIAŁALNOŚCI CZY KOSZTY UBEZPIECZENIA, POWSTAŁE W ZWIĄZKU Z UŻYTKOWANIEM OPROGRAMOWANIA LUB USŁUG, NIEZALEŻNIE OD ICH PRZYCZYNY, W RAMACH DOWOLNIE PRZYJĘTEJ TEORII ODPOWIEDZIALNOŚCI, NAWET JEŻELI UŻYTKOWNIK ZOSTAŁ POINFORMOWANY O MOŻLIWOŚCI WYSTĄPIENIA TEGO RODZAJU SZKÓD LUB POWINIEN MIEĆ ŚWIADOMOŚĆ MOŻLIWOŚCI ICH POWSTANIA.</p>
    <p>7. <u>OKRES I ZAKOŃCZENIE</u>. Niniejsza Umowa zaczyna obowiązywać z chwilą zaakceptowania warunków Umowy, a przestaje obowiązywać z chwilą jej rozwiązania. Spółka Nuance może wypowiedzieć niniejszą Umowę lub/i udzielone na jej podstawie licencje w dowolnym czasie według własnego uznania, z podaniem przyczyny lub bez podania przyczyny, powiadamiając Licencjobiorcę o wygaśnięciu lub wypowiedzeniu Usługi. Umowa zostanie automatycznie rozwiązana w przypadku naruszenia przez Użytkownika któregokolwiek z jej warunków. Z chwilą wypowiedzenia Umowy Licencjobiorca powinien natychmiast zaprzestać użytkowania Oprogramowania i zniszczyć wszystkie jego kopie.</p>
    <p>8. <u>WYMOGI EKSPORTOWE</u>. Użytkownik oświadcza i zapewnia, że (i) Nie przebywa w kraju objętym embargiem przez rząd Stanów Zjednoczonych lub określonym przez rząd Stanów Zjednoczonych jako kraj &quot;udzielający wsparcia terroryzmowi&quot;; oraz (ii) Nie znajduje się na liście osób objętych zakazem lub ograniczeniami przez rząd Stanów Zjednoczonych.</p>
    <p>9. <u>ZNAKI TOWAROWE</u>. Znaki towarowe, nazwy handlowe, nazwy produktów i logotypy osób trzecich (&quot;Znaki towarowe&quot;) zawarte lub wykorzystywane w Oprogramowaniu i Usługach są znakami towarowymi lub zarejestrowanymi znakami towarowymi odnośnych właścicieli, a stosowanie takich Znaków towarowych odbywa się z korzyścią dla ich właścicieli. Wykorzystywanie ww. Znaków towarowych świadczy o interoperacyjności i nie oznacza: (i) stowarzyszenia spółki Nuance z taką firmą; ani (ii) poparcia lub aprobaty danej firmy dla Nuance oraz jej produktów i usług.</p>
    <p>10. <u>PRAWO WŁAŚCIWE</u>. Postanowienia niniejszej Umowy regulują przepisy prawa stanu Massachusetts, Stany Zjednoczone, bez uwzględnienia unormowań z zakresu kolizji przepisów prawa, a Licencjobiorca niniejszym poddaje się wyłącznej jurysdykcji sądów federalnych i stanowych z siedzibą w stanie Massachusetts, Stany Zjednoczone, w związku ze sporami wynikającymi z treści niniejszej Umowy. Niniejsza Umowa nie podlega Konwencji Narodów Zjednoczonych o umowach międzynarodowej sprzedaży towarów, której zastosowanie jest wyraźnie wyłączone.</p>
    <p>11. <u>WARUNKI PODLEGAJĄCE ZMIANIE</u>. Licencjobiorca przyjmuje do wiadomości i wyraża zgodę na zmiany warunków niniejszej Umowy dokonywane co pewien czas, o których będzie informowany w formie zawiadomienia, przesłanego na adres podany przy podpisaniu Umowy, w tym adres e-mail. W przypadku niewyrażenia zgody na ww. zmiany Umowy użytkownik musi zaprzestać użytkowania Oprogramowania i Usług. Kontynuacja użytkowania jakiejkolwiek części Oprogramowania lub Usług po otrzymaniu od Nuance powiadomienia o ww. zmianach jest równoznaczna z wyrażeniem zgody na zmiany.</p>
    <p>12. <u>OGÓLNE WARUNKI PRAWNE</u>. Żadnych praw ani obowiązków wynikających z niniejszej Umowy nie można w żaden sposób przenieść bez uprzedniej pisemnej zgody Nuance. Niniejsza Umowa pomiędzy Licencjobiorcą a spółką Nuance jest kompletna i zastępuje wszelkie inne komunikaty lub ogłoszenia dotyczące Oprogramowania. Jeżeli którekolwiek z postanowień Umowy stanie się nieważne lub niewymagalne, powinno zostać zmienione tylko w stopniu umożliwiającym jego wymagalność, bez uszczerbku dla mocy i skuteczności pozostałych postanowień Umowy. Nieskorzystanie lub niewymaganie przez Nuance jednego z praw lub postanowień niniejszej Umowy nie stanowi zrzeczenia się tychże praw lub postanowień. Punkty 2, 3, 5, 6, 7, 9, 10 oraz 12 niniejszej Umowy obowiązują również po jej rozwiązaniu.</p>
 </body>
</html>
