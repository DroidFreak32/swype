<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Datum poslednje revizije: <b>26. septembar 2014. godine</b></p>
    <p>UGOVOR O LICENCI ZA KRAJNJEG KORISNIKA APLIKACIJA SWYPE I DRAGON DICTATION</p>
    <p>OVO JE PRAVNI UGOVOR IZMEĐU VAS (FIZIČKO ILI PRAVNO LICE KOJE KORISTI SWYPE I/ILI DRAGON DICTATION APLIKACIJU) I KOMPANIJE NUANCE COMMUNICATIONS, INC. (&quot;NUANCE&quot;). PAŽLJIVO PROČITAJTE SLEDEĆE USLOVE.</p>
    <p>MORATE PRIHVATITI USLOVE UGOVORA O LICENCI ZA KRAJNJEG KORISNIKA (&quot;UGOVOR&quot;) DA BISTE INSTALIRALI I KORISTILI SWYPE SOFTVER I USLUGU DRAGON DICTATION. KLIKOM NA DUGME &quot;PRIHVATAM&quot;, OBAVEZUJETE SE NA POŠTOVANJE USLOVA OVOG UGOVORA. NE SMETE KORISTITI SWYPE SOFTVER ILI USLUGU DRAGON DICTATION NA BILO KOJI NAČIN, OSIM UKOLIKO PRIHVATATE OVE USLOVE I ODREDBE.</p>
    <p>Swype softver i usluga Dragon Dictation sastoje se od određenih klijentskih/serverskih aplikacija koje korisnicima uređaja omogućavaju da upravljaju određenim operacijama na takvim uređajima unosom teksta i govornih komandi, uključujući ali ne ograničavajući se na mogućnost kreiranja tekstualnih poruka i elektronske pošte. Sledeći opšti uslovi i odredbe omogućavaju Vam da preuzmete, instalirate i koristite Swype softver, uključujući bilo koji dodatni Swype softver koji Vam kompanija Nuance i njeni dobavljači eventualno mogu staviti na raspolaganje (&quot;Softver&quot;), i koji pruža mogućnost unosa teksta i dozvoljava korisnicima da pristupe serverskim aplikacijama Dragon Dictation smeštenim u prostorijama kompanije Nuance (&quot;Usluga&quot;), i prateću dokumentaciju koju daje Nuance za korišćenje Softvera i pristupanje Usluzi.</p>
    <p>1. <u>DAVANJE LICENCE</u>. Kompanija Nuance i njeni dobavljači daju Vam (&quot;Korisniku licence&quot;) licencu koja je neisključiva, neprenosiva, opoziva i ograničena i koja se ne može podlicencirati, samo u obliku objektnog kôda, za instaliranje i korišćenje Softvera na jednom Uređaju i za pristupanje Usluzi preko Softvera na takvom Uređaju, samo u zemljama i na jezicima u Softveru i Usluzi koje kompanija Nuance i njeni dobavljači stavljaju na raspolaganje. &quot;Uređaj&quot; je ovlašćeni mobilni uređaj, kao što je opisano na internet stranici kompanije Nuance, koja se nalazi na adresi <a href="http://www.nuancemobilelife.com">http://www.nuancemobilelife.com</a>, i koju kompanija Nuance može povremeno ažurirati. Dalje, potvrđujete i saglasni ste sa tim da Nuance može da stavi na raspolaganje dodatno preuzimanje Softvera, uključujući, ali ne ograničavajući se na jezike, tastature ili rečnike, i da takav preuzeti dodatni Softver možete koristiti isključivo pomoću Softvera stavljeng na raspolaganje ovim ugovorom, kao i da Vaše korišćenje takvog dodatnog preuzetog Softvera podleže uslovima i odredbama ovog Ugovora. Odgovorni ste za sve troškove koji nastanu, a koje naplaćuje treće lice (npr. Google, Amazon, Apple), što se povremeno može menjati, u vezi sa Vašim preuzimanjima i upotrebom Softvera i Usluge. Nuance nema obavezu da izvrši povraćaj novca za bilo kakva plaćanja takvom trećem licu za Vaše korišćenje softvera ili Usluge na način predočen u ovom Ugovoru. Dalje, potvrđujete i saglasni ste sa tim da će Softver i Usluga koristiti Vašu bežičnu mrežu za slanje i prijem podataka, i da Vaš mobilni operater i druga treća lica za Softver ili Uslugu mogu da Vam naplate troškove vremena provedenog u etru, troškove prenosa podataka i/ili troškove korišćenja.</p>
    <p>2. <u>OBAVEZE KORISNIKA LICENCE</u>.</p>
    <p>2.1. <u>OGRANIČENJA</u>. Nije dozvoljeno da (osim ako je zakonom dozvoljeno): (a) upućivati bilo kakve automatske ili snimljene upite pomoću Softvera ili u Uslugu, osim ukoliko u pisanom odobrenju kompanije Nuance ne stoji drugačije; (b) koristiti Softver i Uslugu u bilo koju svrhu osim za ličnu upotrebu; (c) pristupati Usluzi drugim softverom ili sredstvima, osim ovim Softverom; (d) kopirate, reprodukujete, distribuirate, ili na bilo koji drugi način umnožavate Softver, u celini ili delimično; (e) prodajete, iznajmljujete, licencirate, podlicencirate, distribuirate, prosleđujete, prenosite, ili na drugi način polažete bilo kakva prava na Softver ili Uslugu, u potpunosti ili delimično; (f) menjate, portujete, prevodite ili stvarate proizvode izvedene iz Softvera ili Usluge; (g) raščlanjujete, rastavljate, rekonstruišete obrnutim inženjeringom ili na drugi način pokušate da izvedete, rekonstruišete, identifikujete ili otkrijete bilo koji izvorni kôd, osnovne ideje ili algoritme Softvera, bilo kojim sredstvima; (h) uklonite napomene o vlasniku, nalepnice i oznake sa Softvera; ili (i) koristite Softver ili Uslugu u cilju poređenja ili merenja performansi proizvoda ili usluga koje nude treća lica.</p>
    <p>3. <u>VLASNIČKA PRAVA</u>.</p>
    <p>3.1. <u>SOFTVER I USLUGA</u>. Kompanija Nuance i njeni davaoci licence su vlasnici svih prava, naziva i interesa u vezi sa Softverom i Uslugom, uključujući, ali ne ograničavajući se na sve patente, autorska prava, poslovne tajne, zaštitne znakove i druga srodna prava intelektualne svojine, a sva ta prava ostaju u isključivom vlasništvu kompanije Nuance i/ili njenih davalaca licence. Neovlašćeno kopiranje Softvera ili nepridržavanje navedenih ograničenja prouzrokovaće automatsko poništavanje ovog Ugovora i svih licenci koje on pruža i daće pravo kompaniji Nuance i njenim filijalama na primenu svih zakonskih i pravnih lekova koja se koriste u slučaju kršenja prethodnog.</p>
    <p>3.2. <u>SOFTVER TREĆIH LICA</u>. Softver može da sadrži softver trećih lica koji zahteva dodatne napomene i/ili dodatne uslove korišćenja. Ove neophodne napomene u vezi softvera trećih lica i/ili dodatni uslovi korišćenje se nalaze na: <a href="http://swype.com/attributions">http://swype.com/attributions</a> i sastavni su deo i inkorporirani su uz reference u ovaj Ugovor. Prihvatanjem ovog Ugovora, takođe prihvatate dodatne uslove korišćenja, ako ih ima, a koji su tamo navedeni.</p>
    <p>3.3. <u>PODACI U VEZI SA GOVOROM I LICENCOM</u>.</p>
    <p>(a) <u>PODACI U VEZI SA GOVOROM</u>. U okviru Usluge, Nuance prikuplja i koristi podatke koji se odnose na govor, kao što je navedeno u nastavku, za podešavanje, unapređivanje i poboljšavanje prepoznavanja govora i drugih komponenti Usluga, kao i drugih usluga i proizvoda kompanije Nuance. Prihvatanjem uslova i odredbi ovog Ugovora, potvrđujete, saglasni ste i odobravate da Nuance sme da prikuplja i koristi podatke u vezi sa govorom u toku Vašeg korišćenja Softvera i da će takve podatke koristiti samo Nuance ili treća lica koja se rukovode smernicama kompanije Nuance, u skladu sa ugovorima o poverljivosti, radi podešavanja, unapređivanja i poboljšavanja prepoznavanja govora i drugih komponenti Usluge, kao i ostalih proizvoda i usluga kompanije Nuance. Nuance neće koristiti delove informacija iz bilo kakvih govornih podataka u bilo koju svrhu, osim kao što je gore navedeno. &quot;Podaci koji se odnose na govor&quot; označavaju audio datoteke, sa njima povezane transkripcije i datoteke dnevnika stavljene Vama na raspolaganje ovim Ugovorom ili stvorene u vezi sa Uslugom. Svi podaci koji se odnose na govor koje date ostaju poverljivi, a Nuance ih može otkriti, ukoliko se to zahteva, radi ispunjenja zakonskih ili regulatornih obaveza kao što su sudski nalozi, ili na zahtev državnih institucija, ukoliko je to neophodno ili omogućeno zakonom ili u slučaju prodaje, spajanja ili pripajanja kompanije Nuance drugoj kompaniji.</p>
    <p>(b) <u>PODACI O LICENCI</u>. U toku Vašeg korišćenja Softvera i Usluge, kompanija Nuance i njeni dobavljači prikupljaju i koriste i podatke o licenci, koji su navedeni u nastavku. Potvrđujete, saglasni ste i prihvatate da Nuance može da prikuplja podatke o licenci u okviru stavljanja na raspolaganje Softvera i Usluge. Podaci o licenci koriste se da bi kompaniji Nuance ili trećim licima koja se rukovode smernicama kompanije Nuance, u skladu sa ugovorima o poverljivosti, pomogli u razvoju, stvaranju i poboljšavanju njenih proizvoda i usluga. Podacima o licenci smatraju se informacije koje nisu lične prirode, budući da su podaci o licenci u obliku koji ne omogućava neposredno povezivanje sa konkretnim pojedincima. &quot;Podaci o licenci&quot; obuhvataju podatke o Softveru i Vašem uređaju, kao što su na primer: marka uređaja, broj modela, ekran, identifikacija uređaja, IP adresa i slično.</p>
    <p>(c) Vi razumete da svojim korišćenjem ovog Softvera i Usluge pristajete na prikupljanje i korišćenje podataka koji se odnose na govor i podataka o licenci, kao što je ovde navedeno, uključujući i prenos podataka u Sjedinjene Američke Države i/ili druge zemlje radi skladištenja, obrade i upotrebe od strane kompanije Nuance i ovlašćenih trećih lica.</p>
    <p>(d) Podaci koji se odnose na govor i podaci o licenci podležu važećoj politici privatnosti kompanije Nuance. Za više informacija pogledajte politiku privatnosti kompanije Nuance na: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>PODRŠKA</u>. Radi lakšeg procesa ocenjivanja i testiranja Softvera i Usluge, Korisnik licence može konsultovati spisak često postavljanih pitanja koji je sačinila kompanija Nuance na <a href="http://www.nuancemobilelife.com">http://www.nuancemobilelife.com</a>. U cilju dobijanja dodatne podrške, Korisnik licence može zatražiti takvu podršku putem navedene internet prezentacije, a ukoliko je dostupno osoblje kompanije Nuance, Nuance Korisniku licence može pružiti razumne usluge podrške putem faksa, elektronske pošte ili drugih sredstava kada je reč o greškama i/ili pojašnjenjima u vezi sa funkcijama i opcijama Softvera i Usluge. Ekipa za podršku kompanije Nuance odgovoriće na Vaša pitanja u roku od 48 radnih sati (ne računajući vikende i zvanične praznike/interne praznike kompanije).</p>
    <p>5. <u>ODRICANJE OD GARANCIJE</u>. POTVRĐUJETE I SLAŽETE SE SA TIME DA VAM KOMPANIJA NUANCE I NJENI DAVAOCI LICENCE I DOBAVLJAČI NA RASPOLAGANJE STAVLJAJU SOFTVER I USLUGU ISKLJUČIVO DA BI VAM DOZVOLILI KORIŠĆENJE SOFTVERA I USLUGE. SHODNO TOME, SAGLASNI STE DA PREDUZMETE SVE MERE OPREZA I ZAŠTITE KOJI SU NEOPHODNI RADI ZAŠTITE VAŠIH PODATAKA I SISTEMA OD GUBITKA ILI OŠTEĆENJA. KOMPANIJA NUANCE, NJENI DAVAOCI LICENCE I DOBAVLJAČI SOFTVER I USLUGU NA RASPOLAGANJE STAVLJAJU &quot;VIĐENO-KUPLJENO&quot;, SA SVIM GREŠKAMA I BEZ BILO KAKVE GARANCIJE. U NAJVEĆOJ MERI KOJU DOPUŠTA VAŽEĆI ZAKON, KOMPANIJA NUANCE, NJENI DAVAOCI LICENCE I DOBAVLJAČI SE POSEBNO ODRIČU BILO KAKVE IZRIČITE ILI PODRAZUMEVANE GARANCIJE, UKLJUČUJUĆI BILO KAKVE GARANCIJE KOJE SE TIČU PODESNOSTI ZA PRODAJU, PODESNOSTI ZA ODREĐENU NAMENU ILI NEKRŠENJE PROPISA.</p>
    <p>6. <u>OGRANIČAVANJE ODGOVORNOSTI</u>. U NAJVEĆOJ MERI KOJU DOPUŠTA VAŽEĆI ZAKON, KOMPANIJA NUANCE, NJENI SLUŽBENICI, DIREKTORI, ZAPOSLENI, NJENI DOBAVLJAČI ILI NJENI DAVAOCI LICENCE NI U KOM SLUČAJU NISU ODGOVORNI ZA BILO KAKVU NEPOSREDNU, POSREDNU, POSEBNU, SLUČAJNU, POSLEDIČNU ILI PRIMERNU ŠTETU, UKLJUČUJUĆI, ALI NE OGRANIČAVAJUČI SE NA ŠTETE NASTALE USLED GUBITKA PROFITA, GUBITKA PODATAKA, PREKIDA UPOTREBE, PREKIDA POSLOVANJA ILI TROŠKOVA ZA NADOKNADE KOJI PROISTIČU IZ UPOTREBE SOFTVERA ILI USLUGE, NASTALIH NA BILO KOJI NAČIN, NA OSNOVU BILO KOJE TEORIJE ODGOVORNOSTI, ČAK I SLUČAJU UPOZORAVANJA KORISNIKA ILI KADA JE NEOPHODNO DA KORISNIK BUDE UNAPRED SVESTAN MOGUĆNOSTI NASTANKA TAKVE ŠTETE.</p>
    <p>7. <u>TRAJANJE I RASKID UGOVORA</u>. Ovaj Ugovor počinje da važi od trenutka Vašeg prihvatanja uslova Ugovora i ističe u trenutku njegovog raskida. Kompanija Nuance može raskinuti ovaj Ugovor i/ili Ugovorom date licence, bilo kada po sopstvenom nahođenju, sa razlogom ili bez razloga, upućivanjem obaveštenja da je Usluga istekla ili da je njeno pružanje prekinuto. Ovaj Ugovor se automatski raskida u slučaju kada prekršite bilo koji od uslova Ugovora. Nakon raskida, morate odmah da prekinete sa upotrebom i da obrišete sve kopije Softvera.</p>
    <p>8. <u>USKLAĐENOST SA IZVOZNIM ODREDBAMA</u>. Vi izjavljujete i garantujete da (i) Ne nalazite se u državi koja je pod embargom Vlade SAD ili koju je Vlada SAD označila za državu koja &quot;podržava terorizam&quot;; i (ii) Ne nalazite se na bilo kojem spisku zabranjenih organizacija ili organizacija za koje važi ograničenje, a koju sačinjava Vlada SAD.</p>
    <p>9. <u>ZAŠTITNI ZNAKOVI</u>. Zaštitni znaci trećih lica, trgovački nazivi, nazivi proizvoda i logotipovi (&quot;Zaštitni znaci&quot;) koji Softver ili Usluga sadrže ili koriste su zaštitni znaci ili registrovani zaštitni znaci odgovarajućih vlasnika, a korišćenje tih zaštitnih znakova može da se obavlja samo u korist vlasnika zaštitnih znakova. Ti zaštitni znakovi se koriste s ciljem da bi se označila međuoperativnost, a to ne podrazumeva: (i) udruživanje kompanije Nuance sa tom kompanijom; ili (ii) odobravanje ili podržavanje kompanije Nuance i njenih proizvoda ili usluga, od strane tih kompanija.</p>
    <p>10. <u>VAŽEĆI ZAKON</u>. Ovaj ugovor rukovodiće se zakonima države Masačusets, Sjedinjene Američke Države, bez obzira na sukobe zakonskih principa, a ovim se povinujete isključivoj nadležnosti federalnih i državnih sudova u pomenutoj državi u vezi sa bilo kojim sporom koji proistekne iz ovog Ugovora. Ovaj Ugovor ne podleže Konvenciji Ujedinjenih Nacija o ugovorima o međunarodnoj prodaji robe, čija primena je izričito isključena.</p>
    <p>11. <u>USLOVI PODLOŽNI PROMENI</u>. Vi potvrđujete i slažete se da Nuance može da promeni uslove i odredbe ovog Ugovora s vremena na vreme, uz obaveštenja koje će Vam u razumnom roku poslati na adresu koju ste naveli prilikom prijavljivanja, uključujući i Vašu elektronsku adresu. Ako se ne slažete sa takvim promenama ovog Ugovora, Vaše jedino rešenje je da prestanete da koristite Softver i Uslugu. Vaše kontinuirano korišćenje bilo kog dela Softvera ili Usluge nakon što Vam kompanija Nuance u razumnom roku na uvid da obaveštenje o takvoj izmeni biće smatrano Vašim prihvatanjem takve izmene.</p>
    <p>12. <u>OPŠTI PRAVNI USLOVI</u>. Ne možete ustupiti ili na drugi način preneti bilo kakva prava ili obaveze iz ovog Ugovora bez prethodne pisane saglasnosti kompanije Nuance. Ovaj Ugovor predstavlja celokupan ugovor između kompanije Nuance i Vas i ima pravno prvenstvo u odnosu na svu ostalu komunikaciju ili oglašavanje u vezi sa Softverom. Ako se bilo koja odredba ovog Ugovora smatra nevažećom ili neprimenjivom, ta odredba će biti izmenjena na način neophodan da bi se izmenilo njeno nevaženje ili neprimenjivost, a ostatak ovog Ugovora će se i dalje primenjivati punopravno i delotvorno. Neuspeh kompanije Nuance da ostvari ili primeni bilo koju odredbu ovog Ugovora ne predstavlja odricanje od takvog prava ili odredbe. Odeljci 2, 3, 5, 6, 7, 9, 10 i 12 ovog Ugovora će važiti i nakon isteka ili raskida ovog Ugovora.</p>
 </body>
</html>
