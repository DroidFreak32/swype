<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Kaping Terahir Dirobah: <b>26 September 2014</b></p>
    <p>PERJANGJIAN LISÉNSI PAMAKÉ AHIR SWYPE JEUNG DRAGON DICTATION</p>
    <p>IEU TÉH PERJANGJIAN HUKUM ANTARA ANJEUN (INDIPIDU ATAWA ÉNTITAS PAMAKÉ SWYPE JEUNG/ATAWA APLIKASI DRAGON DICTATION) JEUNG NUANCE COMMUNICATIONS, INC. (&quot;NUANCE&quot;). MANGGA BACA NU TALITI KATANGTUAN DI HANDAP IEU.</p>
    <p>ANJEUN KUDU SATUJU KANA KATANGTUAN PERJANGJIAN LISENSI PAMAKÉ AHIR IEU (&quot;PERJANGJIAN&quot;) JANG BISA NGINSTAL TUR MAKÉ SOFWÉR SWYPE JEUNG/ATAWA LADÉNAN DRAGON DICTATION. KU CARA NGEKLIK KENOP &quot;SATUJU&quot;, ANJEUN SATUJU DIPATALIKEUN KANA KATANGTUAN IEU PERJANGJIAN. ANJEUN DICARAM TINA MAKÉ SOFWÉR SWYPE ATAWA LADÉNAN DRAGON DICTATION KU CARA NANAON KACUALI ANJEUN GEUS SATUJU KA SARAT JEUNG KATANGTUAN IEU.</p>
    <p>Sofwér Swype jeung Ladénan Dragon Dictation boga aplikasi klién/server husus nu ngamungkinkeun pamaké alat jang ngadalikeun operasi alat kawas kitu liwat input téks jeung paréntah sora, kaasup namung teu diwatesan kana kamampuan jang nyieun téks tur talatah surélék. Katangtuan jeung sarat umum di handap ieu ngidinan Anjeun jang ngundeur, nginstal, maké sofwér Swype, kaasup sofwér tambahan Swype mana waé nu disadiakeun ku Nuance atawa panyadiana, (&quot;Sofwér&quot;), nu nyadiakeun modalitas input téks jeung ngidinan pamaké jang ngaksés aplikasi pangladén Dragon Dictation nu dipasang di lokasi Nuance (&quot;Ladénan&quot;), jeung dokuméntasi nu dibarengkeun tur disadiakeun ku Nuance lantaran maké Sofwér jeung ngaksés Ladénan.</p>
    <p>1. <u>ANUGRAH LISÉNSI</u>. Nuance jeung panyadiana nganugerahkeun Anjeun (&quot;Panarima Lisénsi&quot;), watesan lisénsi nu teu éksklusif, teu bisa dialihkeun, teu bisa disublisénsikeun, bisa dicabut, dina bentuk kodeu objék wungkul, jang masang tur maké Sofwér dina hiji alat, jeung keur ngaksés Ladénan liwat Sofwér dina Alat nu kitu, ngan saukur di nagara-nagara jeung basa dina Sofwér jeung Ladenan nu sakumaha disadiakeun ku Nuance jeungpanyadiana.. &quot;Alat&quot; nyaéta alat mobile nu disebutkeun di situs wéb Nuance nu aya di <a href="http://www.nuancemobilelife.com">http://www.nuancemobilelife.com</a>, nu bisa dianyaran ku Nuance unggal waktu. Anjeun kudu narima tur satuju yen Nuance tiasa nyadiakeun undeuran Sofwér tambahan, kaasup tapi teu diwates ka basa, keyboard, atawa kamus, tur yen Anjeun ngan tiasa maké undeuran Sofwér tambahan eta sareng Sofwér nu disadiakeun di dieu, tur yen pamakéan Anjeun ka undeuran Sofwér ieu kudu tunduk ka sarat jeung katangtuan ti Perjangjian ieu. Anjeun boga tanggung jawab pikeun mayar béaya nu Anjeun jieun sareng béaya nu ditagih ku pihak katilu (upamana, Google, Amazon, Apple), nu bisa berobah sawaktu-waktu gumantung ka undeuran Anjeun jeung pamakéan Sofwér jeung Ladénan. Nuance teu gaduh kawajiban pikeun mayarkeun pamayaran nu Anjeun jieun ka pihak katilu kanggo pamakéan Sofwér atawa Ladénan nu ditetepkeun di luar ieu Perjangjian. Anjeun kudu narima jeung satuju yen Sofwér dan Ladénan ieu bakal maké jaringan nirkabel Anjeun pikeun ngirim jeung nampi data, tur yen operator selulér Anjeun sareng pihak katilu sejenna tiasa nagih Anjeun kanggo béaya pamakéan Sofwér jeung Ladénan, béaya data jeung/atawa béaya pamakéan.</p>
    <p>2. <u>KAWAJIBAN NU DIBERI LISÉNSI</u>.</p>
    <p>2.1. <u>WATESAN</u>. Anjeun dicaram (kacuali diidinan ku hukum): (a) ngirimkeun parméntaan otomatis atawa nu direkam maké Sofwér atawa ka Ladénan kacuali diidinan sacara tertulis ku Nuance; (b) maké Sofwér sareng Ladénan salain kanggo pamakéan Anjeun sorangan; (c) ngakses Ladénan maké sofwér atawa cara-cara salain ti Sofwér; (d) niron, ngagandakeun, nyebarkeun, atawa ku cara mana waé, nyieun duplikat Sofwér, sakabéhna atawa sabagéanana; (e) ngical, nyéwakeun, ngalisénsikeun, ngasublisénsikeun, ngedarkeun, nugaskeun, nransfer atawa cara lainna nu méré hak Anjeun kanggo Sofwér atawa Ladénan eta, sabagéan atawa sadayana; (f) ngamodipikasi, nga-port, nerjemahkeun, atawa nyieun karya turunan ti Sofwér atawa Ladénan: (g) ngabagi-bagikeun, ngaleupaskeun rakitan, ngarakit deui atawa usaha sejenna pikeun meunangkeun, ngarékonstruksi, ngidéntipikasi atawa neangan kodeu sumber, ideu, atawa algoritma, ti Sofwér atawa Ladénan ku cara naon waé; (h) miceun sagala béwara kapimilik, labél atawa tanda ti Sofwér; atawa (i) maké Sofwér atawa Ladénan kanggo tujuan ngabandingkeun sareng atawa nyaruakeun ka produk atawa ladénan nu dijieun ku pihak katilu.</p>
    <p>3. <u>HAK KAPIMILIK</u>.</p>
    <p>3.1. <u>SOFWÉR SARENG LADÉNAN</u>. Nuance sareng nu méré lisénsi-na gaduh sadaya hak, hak milik, sareng kauntungan ti Sofwér sareng Ladénan eta kaasup, tapi teu diwates ka, sadaya paten, hak cipta, rasia dagang, mérek dagang sareng hak kakayaan intelektual nu berkaitan, tur sadaya hak milik kanggo hak-hak eta tetep jadi milik Nuance sareng/atawa nu méré lisénsi-na. Niron Sofwér atawa Ladénan nu teu diidinan, atawa gagal matuh ka larangan di luhur, bakal otomatis ngaréngsékeun Perjangjian ieu sareng sadaya lisénsi nu dibéré di ieu perjangjian, tur bakal kudu nyadiakeun Nuance sadaya ganti rugi nu sah sareng nu saimbang kusabab ngalanggar ieu perjangjian.</p>
    <p>3.2. <u>SOFWÉR PIHAK KATILU</u>. Sofwér bakal ngandung sofwér pihak katilu nu merlukeun béwara jeung/atawa katangtuan tur kondisi nu béda. Béwara sofwér pihak katilu nu diwajibkeun éta jeung/atawa katangtuan sarta sarat tambahan aya di <a href="http://swype.com/attributions">http://swype.com/attributions</a> tur dijieun sabagé bagéan ti jeung dihijikeun ku cara rujukan ka ieu Perjangjian. Ku cara satuju ka ieu Perjangjian, Anjeun oge satuju kana sarat jeung katangtuan tambahan, lamun aya, nu ditangtukeun tiheula.</p>
    <p>3.3. <u>DATA WICARA SARENG DATA PALISÉNSIAN</u>.</p>
    <p>(a) <u>DATA WICARA</u>. Sabagé bagéan ti Ladénan, Nuance ngumpulkeun tur maké Data Wicara, sapertos nu disebutkeun di handap ieu, pikeun muterkeun, nyempurnakeun tur ningkatkeun paneguh wicara sareng komponen sejenna ti Ladénan, sareng ladénan jeung produk Nuance sejenna. Basa Anjeun nampi sarat jeung katangtuan ieu Perjangjian, Anjeun narima, sadar tur satuju yen Nuance tiasa ngumpulkeun Data Wicara sabagé bagéan ti Ladénan, jeung inpo eta ngan tiasa dipaké ku Nuance atawa pihak katilu nu bertindak dina arahan Nuance, nu sasuai ka perjangjian nu sipatna rasiah, pikeun muterkeun, nyempurnakeun tur ningkatkeun panéguh wicara sareng komponen sejenna ti Ladénan, sareng ladénan jeung produk Nuance sejenna. Nuance bakal moal maké elemen inpo nu aya di Data Wicara kanggo maksad nu sanés salain ti tujuan nu disebutkeun di luhur. &quot;Data Wicara&quot; nyaeta payil audio, transkripsi nu sasuai sareng payil log nu disadiakeun di dieu atawa dihasilkeun ku Ladénan ieu. Unggal jeung sadaya Data Wicara nu Anjeun sadiakeun bakal jadi rasiah tur bakal disimpen ku Nuance, upami diperlukeun, supados sasuai ka persaratan hukum atawa peraturan, sapertosna dina ayana paréntah pengadilan atawa institusi pamaréntah upami diperlukeun atawa diparéntahkeun ku undang-undang, atawa dina acara pangicalan, gabungan atawa pengalihan ka éntitas sejenna ku Nuance.</p>
    <p>(b) <u>DATA PALISÉNSIAN</u>. Sabagé bagéan ti Sofwér sareng Ladénan, Nuance sareng pamasokna ogé ngumpulkeun tur maké Data Palisénsian, sapertos nu dijelaskeun di handap ieu. Anjeun narima, sadar tur satuju yen Nuance tiasa ngumpulkeun Data Palisénsian sabagé bagéan ti panyadiaan Sofwér sareng Ladénan. Data Palisénsian dipaké pikeun mantuan Nuance atawa pihak katilu nu bertindak dina arahan Nuance, sasuai ka perjangjian nu sipatna rasiah, ngembangkeun, ngawangun tur ningkatkeun produk sareng ladénannana, Data Palisénsian dianggap sabagé inpo non-pribadi, kusabab Data Palisénsian aya dina bentuk nu teu ngidinan asosiasi langsung ka individu spésipik. &quot;Data Lisénsi&quot; hartina inpo ihwal Sofwér jeung alat Anjeun, upamana: merék alat, nomor modél, layar, ID alat, alamat IP, oge data nu sarupa.</p>
    <p>(c) Anjeun ngartos yen basa Anjeun maké Sofwér sareng Ladénan, Anjeun sadar kana pangumpulan sareng pamakéan nu disebutkeun di Data Wicara sareng Data Palisénsian ieu, kaasup ogé transper kadua data eta ka nagara Amerika Serikat sareng/atawa nagara-nagara sejenna kanggo disimpen, diolah tur dipaké ku Nuance sareng mitra pihak katilu.</p>
    <p>(d) Data Wicara sareng Data Palisénsian tunduk ka kebijakan privasi Nuance nu berlaku. Kanggo inpo salengkepna, tingal kebijakan privasi Nuance di <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>ROJONGAN</u>. Pikeun nyadiakeun bantuan proses evaluasi sareng tes Sofwér sareng Ladénan, Nu Dibéré Lisénsi tiasa nempo ka pertanyaan nu sering ditanyakeun ka Nuance di <a href="http://www.nuancemobilelife.com">http://www.nuancemobilelife.com</a>. Kanggo rojongan tambahan, Nu Dibéré Lisénsi tiasa ménta rojongan ieu liwat situs wéb eta, tur upami aya personil Nuance nu sadia, Nuance tiasa nyadiakeun ladénan rojongan nu masuk akal liwat faks, surélék atawa cara-cara sejenna ka Nu Dibéré Lisensi upami aya cacat sareng/atawa klarifikasi pungsi jeung fitur ti Sofwér sareng Ladénan. Rojongan Nuance bakal ngawalon pertanyaan Anjeun dina masa 48 jam bisnis (kacuali akhir minggon sareng libur nasional / libur perusahaan).</p>
    <p>5. <u>TAMPIKAN HARANSI</u>. ANJEUN NARIMA JEUNG SATUJU YÉN NUANCE JEUNG NU MÉRÉ LISÉNSINA OGÉ PANYADIANYA MÉRÉ SOFWÉR JEUNG LADÉNANNA KA ANJEUN SORANGAN, JANG NGIDINAN ANJEUN MAKE SOFWÉR JEUNG LADÉNANNA KU KITUNA, ANJEUN SATUJU NGALAMPAHKEUN SAGALA KAGIATAN JANG NYEGAH TUR NGAJAGA NU DIANGGAP PERLU JANG NGAROJONG DATA TUR SISTEM MÉH TEU LEUNGIT ATAWA RUKSAK. NUANCE, NU MÉRÉ LISENSI, JEUNG PANYADIA NYADIAKEUN SOFWÉR JEUNG LADÉNANNYA &quot;SAKUMAHA AYANA,&quot; JEUNG SAGALA KAKURANGANNA, TUR TANPA SAGALA RUPA HARANSI. NEPI KA TINGKAT MAKSIMUM NU DIIDINAN KU HUKUM NU LUMAKU, NUANCE, NU MÉRÉ LISÉNSI JEUNG PANYADIANA SECARA HUSUS NAMPIK KABÉH JAMINAN NU TEGES ATAWA SUMIR, KAASUP NAMUN TEU DIWATESAN KA, SAGALA JAMINAN IHWAL BISA DIJUAL HENTEUNA, KACOCOGAN PIKEUN MAKSUD NU HUSUS, ATAWA TAYA PALANGGARAN.</p>
    <p>6. <u>WATESAN TANGGUNG JAWAB</u>. NEPI KA TINGKAT MAKSIMUM NU DIIDINAN KU HUKUM NU LUMAKU, NUANCE, AFILIASINA, STAFNA, DIREKTURNA, TUR KARYAWAN, PANYADIA, SARENG NU BOGA LISÉNSINA IRAHA WAE MOAL BAKAL NANGGUNG JAWAB LAMUN AYA KARUGELAN LANGSUNG, TEU LANGSUNG, SPÉSIAL, INSIDÉNTAL, KU SABAB AKIBAT, ATAWA KU SABAB CONTO, KAASUP NAMUN TEU DIWATESAN KA, KARUGIAN KUSABAB LEUNGITNA KAUNTUNGAN, LEUNGITNA DATA, LEUNGITNA PAMAKÉAN, GANGGUAN BISNIS, ATAWA BÉA NUTUP, NU MUNCUL TINA PAMPAMAKÉANAKEAN SOFWÉR ATAWA LADÉNAN, NAON WAE PANYABABNYA, DUMASAR KA TÉORI KAWAJIBAN, SANAJAN DISARANKEUN ATAWA KUDUNA GEUS WANOH TI MIMITI KANA KAMUNGKINAN ÉTA KARUGELAN.</p>
    <p>7. <u>KATANGTUAN JEUNG EUREUNNA IEU PERJANGJIAN</u>. Perjangjian ieu mimiti dina panarimaan Anjeun kana sarat jeung katangtuan ieu Perjangjian tur daluwarsa lamun dieureunkeun. Nuance bisa megatkeun ieu Perjangjian, jeung/atawa lisénsi nu dibéré di ieu perjangjian, iraha waé dumasar ka pertimbanganna sorangan, maké atawa teu maké alesan, ku cara ngabéwaraan Anjeun yén Ladénan geus daluwarsa atawa geus dipegatkeun. Perjangjian ieu bakal dieureunkeun otomatis lamun sarat jeung katangtuanna nu mana wae dilanggar ku Anjeun. Lamun dipegatkeun, Anjeun bakal eureun maké saharita éta ogé, tur bakal mupus kabéh tironan Sofwér.</p>
    <p>8. <u>PAMATUHAN EKSPOR</u>. Anjeun nerangkeun jeung ngajamin yen (i) anjeun teu aya di lokasi di nagara nu dikeunakeun ku embargo Pamarentah AS, atawa geus dicap ku Pamarentah AS sabage nagara &quot;nu ngarojong teroris&quot; ; oge (ii) anjeun teu aya dina daptar Pamarentah AS ihwal pihak-pihak nu dicaram atawa diwatesan.</p>
    <p>9. <u>MÉREK DAGANG</u>. Mérek dagang, nami dagang, nami produk sareng logo (&quot;Mérek Dagang&quot;) pihak katilu nu aya di atawa dipaké ku Sofwér atawa Ladénan ieu mangrupakeun mérek dagang atawa mérek dagang kadaptar ti nu bogana masing-masing, tur pamakéan Mérek Dagang ieu kudu méré kauntungan ka nu boga mérek dagang eta. Pamakéan Mérek Dagang ieu dimaksudkeun pikeun nuduhkeun kamampuan interoperasi tur teu dimaksudkeun pikeun: (i) ayana afiliasi Nuance sareng perusahaan eta, atawa (ii) ayana pengesahan atawa persetujuan ti perusahaan eta ka Nuance sareng produk atawa ladénan.</p>
    <p>10. <u>UNDANG-UNDANG NU NGATUR</u>. Perjangjian ieu diatur ku undang-undang Commonwealth of Massachusetts, Amerika Serikat, tanpa ningali ka konplik prinsip undang-undangna, Anjeun kudu ngajukeun ka yurisdiksi eksklusif ti pengadilan federal sareng pengadilan nagara bagean di Commonwealth nu disebutkeun upami aya masalah nu muncul ti ieu Perjangjian. Perjangjian ieu teu diatur ku United Nations Convention of Contracts for the International Sale of Goods (Konvensi Perserikatan Bangsa-Bangsa kanggo Kontrak Perdagangan Barang Internasional), panerapan konvensi ieu teu disebutkeun di Perjangjian ieu.</p>
    <p>11. <u>SARAT TIASA BEROBAH</u>. Anjeun narima tur satuju yen Nuance tiasa ngarobah sarat jeung katangtuan di Perjangjian ieu sawaktu-waktu nu bakal dikabarkeun ka Anjeun liwat alamat nu Anjeun béré basa nandatanganan Perjangjian ieu, kaasup oge ka alamat surélék Anjeun. Upami Anjeun teu satuju ka perobahan ka ieu Perjangjian, hiji-hijina cara Anjeun pikeun nampi perbaikan yaeta kucara eureun maké Sofwér sareng Ladénan ieu. Upami Anjeun terus maké salah sahiji bagian ti Sofwér atawa Ladénan saatos Nuance méré kabar tentang perobahan eta ka Anjeun, Anjeun bakal dianggap narima perobahan eta.</p>
    <p>12. <u>KATANGTUAN UMUM HUKUM</u>. Anjeun teu tiasa nugaskeun atawa nransper hak atawa kawajiban di Perjangjian ieu tanpa aya idin tertulis ti Nuance. Perjangjian ieu mangrupakeun perjangjian antara Nuance sareng Anjeun tur ngabatalkeun komunikasi atawa béwara sejenna nu kakait ka Sofwér ieu. Upami aya katangtuan di Perjangjian ieu nu teu sah atawa teu tiasa dilaksanakeun, katangtuan eta bakal direvisi upami diperlukeun pikeun ngabenerkeun ka-sah-an atawa kamampuanna pikeun dilaksanakeun, tur Perjangjian nu saleuwihna kudu terus dilaksanakeun tur méré dampak. Kagagalan Nuance pikeun ngalakukeun atawa ngalaksanakan hak atawa pasal di ieu Perjangjian heunteu ngagantikeun pelepasan tuntutan kanggo hak atawa katangtuan ieu. Bagéan 2, 3, 5, 6, 7, 9, 10, jeung 12 dina Perjangjian ieu bakal terus lumaku sanajan Perjangjian ieu geus daluwarsa atawa dipegatkeun.</p>
 </body>
</html>
