<?xml version="1.0" encoding="UTF-8"?>
<html >
  <head>
    <meta http-equiv="content-type" content="text/html;charset=UTF-8" />
    <title>Nuance Swype-Dragon Dictation EULA US RL 041613 Final-Released</title>
  </head>
  <body data-document-version="2">
    <p>Data ultimei revizii: <b>12 septembrie 2014</b></p>
    <p>CONTRACT DE LICENȚĂ AL UTILIZATORULUI FINAL DE SOFTWARE SWYPE CU DRAGON DICTATION</p>
    <p>ACESTA ESTE UN ACORD LEGAL ÎNTRE DUMNEAVOASTRĂ (PERSOANA FIZICĂ SAU JURIDICĂ CE UTILIZEAZĂ APLICAȚII SWYPE ȘI/SAU DRAGON DICTATION) ȘI NUANCE COMMUNICATIONS, INC. (&quot;NUANCE&quot;). VĂ RUGĂM SĂ CITIȚI CU ATENȚIE URMĂTORII TERMENI.</p>
    <p>TREBUIE SĂ FIȚI DE ACORD CU TERMENII PREZENTULUI CONTRACT DE LICENȚĂ AL UTILIZATORULUI FINAL (&quot;CONTRACT&quot;) PENTRU A PUTEA INSTALA ȘI UTILIZA SOFTWARE-UL SWYPE ȘI/SAU SERVICIUL DRAGON DICTATION. FĂCÂND CLIC PE BUTONUL &quot;ACCEPT&quot;, SUNTEȚI DE ACORD SĂ RESPECTAȚI TERMENII ACESTUI CONTRACT. NU PUTEȚI UTILIZA ÎN NICIUN MOD SOFTWARE-UL SWYPE SAU SERVICIUL DRAGON DICTATION DACĂ NU AȚI ACCEPTAT TERMENII ȘI CONDIȚIILE.</p>
    <p>Software-ul Swype și serviciul Dragon Dictation constau din anumite aplicații de tip client/server care permit utilizatorilor de dispozitive să controleze anumite operațiuni ale acestor dispozitive prin introducere de text și comenzi vocale, inclusiv, dar fără a se limita la posibilitatea de a crea texte și mesaje de poștă electronică. Următorii termeni și următoarele condiții generale vă permit să descărcați, să instalați și să utilizați software-ul Swype, inclusiv oricare software Swype adițional pe care Nuance și furnizorii săi vi-l pot pune la dispoziție (&quot;Software&quot;) care furnizează modalitatea de introducere a textului și permite utilizatorilor să acceseze aplicațiile serverului Dragon Dictation instalat la locația Nuance (&quot;Serviciu&quot;) precum și documentația care îl însoțește furnizată de Nuance pentru folosirea Software-ului și accesarea Serviciului.</p>
    <p>1. <u>ACORDAREA LICENȚEI</u>. Nuance și furnizorii săi vă acordă (&quot;Licențiatul&quot;) o licență personală, revocabilă, limitată, non-exclusivă, netransferabilă, care nu poate fi sub-licențiată, numai sub formă de cod obiect, pentru a instala și utiliza Software pe un singur Dispozitiv, pentru accesarea Serviciului prin Software pe Dispozitivul respectiv, doar în țările și limbile în care este Software-ul și Serviciul pus la dispoziție de Nuance și de furnizorii săi. Un &quot;Dispozitiv&quot; este un dispozitiv mobil autorizat, descris pe site-ul web Nuance, la adresa <a href="http://www.nuancemobilelife.com">http://www.nuancemobilelife.com</a>, care poate fi actualizat de Nuance în mod periodic. Luați la cunoștință și sunteți de acord că Nuance poate pune la dispoziție descărcări suplimentare de Software, incluzând, fără a se limita însă, la limbi, tastaturi sau dicționare și că puteți utiliza aceste descărcări suplimentare de Software doar cu Software-ul furnizat în baza prezentului contract și că utilizarea de către dumneavoastră a acestor descărcări suplimentare de Software se află sub rezerva termenilor și condițiilor prevăzute în Contract. Sunteți responsabil pentru toate taxele pe care le contractați și care sunt percepute de o terță parte (de ex., Google, Amazon, Apple), care pot fi modificate în mod periodic, în legătură cu descărcarea și utilizarea de către dumneavoastră a Software-ului și Serviciului. Nuance nu are nicio obligație de rambursare a plăților efectuate pentru această terță parte pentru utilizarea de către dumneavoastră a Software-lui sau Serviciului prevăzut în prezentul Contract. Luați la cunoștință și sunteți de acord ca Software-ul și Serviciul să utilizeze rețeaua dumneavoastră wireless pentru a trimite și primi informații, și ca operatorii de telefonie mobilă și alte părți terțe să vă plătească taxele pentru timpul de emisie, pentru informații și/sau de utilizare a Software-ului și Serviciului.</p>
    <p>2. <u>OBLIGAȚIILE LICENȚIATULUI</u>.</p>
    <p>2.1. <u>RESTRICȚII</u>. Este interzis (cu excepția situațiilor în care este permis prin lege): (a) să supuneți interogări automate sau înregistrate la Software sau la Serviciu dacă acestea nu sunt aprobate în scris de către Nuance; (b) să utilizați Software-ul și Serviciul în alt scop decât cel personal; (c) să accesați Serviciul prin software sau mijloace diferite de Software; (d) să copiați, să reproduceți, să distribuiți sau să copiați în orice alt mod Software-ul, integral sau parțial; (e) să vindeți, să închiriați, să licențiați, să sub-licențiați, să distribuiți, să cedați, să transferați sau să acordați orice drepturi asupra Software-ului și Serviciului, integral sau parțial; (f) să modificați, să transferați, să traduceți sau să creați lucrări derivate ale Software-ului sau Serviciului; (g) să decompilați, să dezasamblați, să rescrieți sau să încercați să derivați, să reconstruiți, să identificați sau să descoperiți orice cod sursă, idei de bază sau algoritmi ai Software-ului sau ai Serviciului prin orice mijloace; (h) să îndepărtați orice notificări de proprietate, etichete sau mărci de pe Software; sau (i) să utilizați Software-ul sau Serviciul pentru a compara sau a face benchmarking cu produse sau servicii puse la dispoziție de părți terțe.</p>
    <p>3. <u>DREPTURI DE PROPRIETATE</u>.</p>
    <p>3.1. <u>SOFTWARE ȘI SERVICIU</u>. Nuance și licențiatorii săi dețin toate drepturile, titlurile și interesele în legătură cu Software-ul și Serviciul inclusiv, dar fără a se limita la acestea, orice brevet, dreptul de autor, secret comercial, marcă comercială și orice alte drepturi de proprietate intelectuală asociate cu acestea, și toate aceste titluri și drepturi vor aparține numai Nuance și/sau licențiatorilor săi. Copierea neautorizată a Software sau Serviciu, sau nerespectarea restricțiilor de mai sus, vor duce la terminarea automată a prezentului Contract și a tuturor licențelor acordate prin acesta, și vor pune la dispoziția Nuance toate soluțiile legale și echitabile împotriva acestor abuzuri.</p>
    <p>3.2. <u>SOFTWARE TERȚĂ PARTE</u>. Software-ul poate conține software al terților care implică notificări și/sau termeni și condiții suplimentare. Astfel de notificări și/sau termeni și condiții suplimentare aferente software-ului terților sunt incluse în: <a href="http://swype.com/attributions">http://swype.com/attributions</a> și fac parte integrantă din prezentul Contract, fiind încorporate prin referință. Acceptând acest Contract, sunteți de acord și cu termenii și condițiile suplimentare, dacă acestea există, menționate în acest Contract.</p>
    <p>3.3. <u>FIȘIERE VOCALE ÎNREGISTRATE ȘI DATE PRIVIND LICENȚA</u>.</p>
    <p>(a) <u>FIȘIERE VOCALE</u>. Ca parte a Serviciului, Nuance colectează și utilizează și Fișiere Vocale Înregistrate, așa cum se definește mai jos, pentru a ajusta, spori și îmbunătăți recunoașterea vocală și alte componente ale Serviciului și alte servicii și produse Nuance. Acceptând termenii și condițiile prezentului Contract, luați la cunoștință și sunteți de acord că Nuance poate colecta Fișierele Vocale Înregistrate ca parte a Serviciului și că astfel de informații vor fi utilizate doar de către Nuance sau de părți terțe acționând sub îndrumarea Nuance, conform contractelor de confidențialitate, pentru a ajusta, spori și îmbunătăți recunoașterea vocală și alte componente ale Serviciului, și alte servicii și produse Nuance. Nuance nu va utiliza informațiile din Fișierele Vocale Înregistrate în orice alt scop decât cele menționate mai sus. &quot;Fișiere Vocale Înregistrate&quot; înseamnă fișiere audio, transcripții asociate și fișiere de jurnalizare furnizate de către dumneavoastră în conformitate cu prezenta sau generate în legătură cu Serviciul. Toate Fișierele Vocale pe care le furnizați vor rămâne confidențiale și pot fi divulgate de către Nuance, dacă este necesar, pentru a respecta cerințele de reglementare sau juridice, precum cele din ordinul tribunalului sau al unei instituții guvernamentale dacă se cere sau este autorizat prin lege, sau în cazul unei vânzări, fuziuni sau achiziții a Nuance de către o altă persoană juridică.</p>
    <p>(b) <u>DATE PRIVIND LICENȚA</u>. Ca parte a Software-ului și Serviciului, Nuance și furnizorii săi colectează și utilizează Date privind Licența, așa cum se definește mai jos. Luați la cunoștință, aprobați și sunteți de acord ca Nuance să poată colecta Date privind Licența ca parte a furnizării de Software și Serviciu. Datele privind Licența sunt folosite pentru a ajuta Nuance sau terțele părți să acționeze sub îndrumarea Nuance, conform contractelor de confidențialitate, pentru a dezvolta, crea și îmbunătăți produsele și serviciile sale. Datele privind licența sunt considerate a fi informații nepersonale, deoarece datele privind licența apar într-o formă care nu permite o asociere directă cu vreo persoană anume. &quot;Date privind licența&quot; se referă la informațiile legate de Software și dispozitivul Dumneavoastră, de exemplu: marca dispozitivului, numărul modelului, afișaj, ID dispozitiv, adresă IP și alte date similare.</p>
    <p>(c) Se înțelege că prin utilizarea Software-ului și Serviciului sunteți de acord cu colectarea și utilizarea, așa cum prevede prezentul Contract, a Fișierelor Vocale și a Datelor privind Licența, inclusiv cu transferul acestora în Statele Unite și/sau alte țări în vederea stocării, procesării și utilizării de către Nuance și părțile terțe autorizate.</p>
    <p>(d) Fișierele Vocale și Datele privind Licența fac obiectul politicii privind confidențialitatea aplicată de Nuance. Pentru informații suplimentare, consultați politica de confidențialitate a Nuance la adresa: <a href="http://www.nuance.com/company/company-overview/company-policies/privacy-policies/index.htm">http://www.nuance.com/company/company-overview/company-policies/privacy-policies/index.htm</a>.</p>
    <p>4. <u>SUPORT TEHNIC</u>. Pentru a simplifica procesul de evaluare și de testare a Serviciului și Software-ului, Licențiatul poate apela la întrebările puse frecvent de pe: <a href="http://www.nuancemobilelife.com">http://www.nuancemobilelife.com</a>. Pentru suport tehnic suplimentar, Licențiatul poate solicita asistență prin intermediul site-ului web menționat mai sus, și în funcție de disponibilitatea personalului Nuance, Nuance va asigura suport tehnic Licențiatului prin fax, poștă electronică sau alte mijloace cu privire la defectele și/sau clarificarea funcțiilor și caracteristicilor Software-ului și Serviciului. Serviciul de suport tehnic Nuance vă va răspunde la întrebări în 48 de ore lucrătoare (cu excepția week-end-urilor și a sărbătorilor legale/oferite de companie).</p>
    <p>5. <u>RENUNȚAREA LA GARANȚII</u>. LUAȚI LA CUNOSTINȚĂ ȘI SUNTEȚI DE ACORD CĂ NUANCE ȘI LICENȚIATORII ȘI FURNIZORII SĂI VĂ FURNIZEAZĂ SOFTWARE-UL ȘI SERVICIUL DOAR DUMNEAVOASTRĂ PENTRU A VĂ PERMITE SĂ UTILIZAȚI SOFTWARE-UL ȘI SERVICIUL. ÎN CONSECINȚĂ, SUNTEȚI DE ACORD SĂ LUAȚI TOATE MĂSURILE DE PRECAUȚIE ȘI SIGURANȚĂ NECESARE PENTRU A VĂ PROTEJA INFORMAȚIILE ȘI SISTEMELE ÎMPOTRIVA PIERDERILOR SAU DAUNELOR. NUANCE, LICENȚIATORII ȘI FURNIZORII SĂI VĂ FURNIZEAZĂ SOFTWARE-UL ȘI SERVICIUL &quot;CA ATARE&quot;, CU TOATE DEFECTELE, ȘI FĂRĂ NICIUN FEL DE GARANȚIE. ÎN MĂSURA MAXIMĂ PERMISĂ DE LEGEA APLICABILĂ, NUANCE, LICENȚIATORII ȘI FURNIZORII SĂI DECLINĂ ÎN MOD SPECIFIC ORICE GARANȚII EXPLICITE ȘI IMPLICITE INCLUSIV, CU PRIVIRE LA VANDABILITATE, CONFORMITATE CU UN ANUMIT SCOP SAU NEÎNCĂLCARE.</p>
    <p>6. <u>LIMITAREA RESPONSABILITĂȚII</u>. NUANCE ȘI FUNCȚIONARII, DIRECTORII, ANGAJAȚII, FURNIZORII SAU LICENȚIATORII SĂI NU VOR FI ÎN NICIUN CAZ, ÎN CEA MAI MARE MĂSURĂ PERMISĂ DE LEGE, RĂSPUNZĂTORI PENTRU NICIO DAUNĂ DIRECTĂ, INDIRECTĂ, SPECIALĂ, INCIDENTALĂ, SUBSIDIARĂ SAU EXEMPLARĂ, INCLUSIV, DAR FĂRĂ A SE LIMITA LA DAUNE PENTRU PIERDEREA DE PROFITURI, DE INFORMAȚII, ÎNTRERUPERI DE UTILIZARE, DE ACTIVITATE, SAU CHELTUIELI DE ACOPERIRE, REZULTATE DIN UTILIZAREA SOFTWARE-ULUI SAU SERVICIULUI, INDIFERENT DE CUM AU FOST CAUZATE, ÎN ORICE TEORIE PRIVIND RESPONSABILITATEA, NU POT FI TRAȘI LA NICIO RĂSPUNDERE, DEȘI SFĂTUIȚI SAU CONȘTIENȚI DINAINTE DE POSIBILITATEA UNOR ASTFEL DE DAUNE.</p>
    <p>7. <u>DURATA ȘI TERMINAREA CONTRACTULUI</u>. Prezentul Contract începe odată cu acceptarea termenilor și condițiilor Contractului și expiră după terminare. Nuance poate înceta prezentul Contract, și/sau licențele acordate prin acesta, în orice moment la discreția sa absolută, cu sau fără motiv, notificându-vă despre expirarea sau terminarea Serviciului. Prezentul Contract se va termina în mod automat la încălcarea de către dumneavoastră a oricărora dintre termeni și condiții. La terminarea contractului, veți înceta imediat utilizarea și veți șterge toate copiile Software.</p>
    <p>8. <u>CONTROLUL EXPORTULUI</u>. Reprezentați și garantați că (i) nu vă aflați într-o țară care face obiectul unui embargo al guvernului S.U.A. sau care a fost desemnată de guvernul S.U.A. ca fiind o țară &quot;care sprijină terorismul&quot;; și (ii) nu figurați pe nicio listă a guvernului S.U.A. privind părțile interzise sau restricționate.</p>
    <p>9. <u>MĂRCI COMERCIALE</u>. Mărcile comerciale ale terților, numele comerciale, numele de produse și logo-urile (&quot;Mărci comerciale&quot;) conținute sau utilizate de Software sau Serviciu sunt mărcile comerciale sau mărcile comerciale înregistrate ale deținătorilor respectivi, și utilizarea acestor Mărci comerciale va produce efecte în beneficiul deținătorului. Utilizarea acestor Mărci comerciale este destinată pentru a demonstra interoperabilitatea și nu reprezintă: (i) afilierea Nuance la o astfel de companie, sau (ii) recunoașterea sau aprobarea de către companie a Nuance și a produselor sau serviciilor sale.</p>
    <p>10. <u>LEGEA APLICABILĂ</u>. Prezentul contract se va afla sub incidența legilor din Statul Massachusetts, Satele Unite ale Americii, fără a lua în considerare conflictele de legi și prin prezenta vă supuneți jurisdicției exclusive a instanțelor federale și statale din Statul respectiv în legătură cu orice litigiu care rezultă din prezentul Contract. Prezentul contract nu va fi guvernat de Convenția Națiunilor Unite asupra contractelor de vânzare internațională de mărfuri, a cărei aplicare este exclusă în mod expres.</p>
    <p>11. <u>TERMENI CARE POT FI SCHIMBAȚI</u>. Luați la cunoștință și sunteți de acord că Nuance poate schimba periodic termenii și condițiile prezentului Contract printr-o notificare în timp rezonabil către adresa furnizată de dumneavoastră la semnarea contractului, inclusiv către adresa dumneavoastră de poștă electronică. Dacă nu sunteți de acord cu schimbările din prezentul Contract, singura soluție este să încetați utilizarea Software-ului și Serviciului. Utilizarea în continuare a oricărei componente Software sau Serviciu ulterior notificării Nuance în timp rezonabil, cu privire la schimbările pe care trebuie să le revizuiți, va fi considerată drept acceptarea de către dumneavoastră a acestor schimbări.</p>
    <p>12. <u>TERMENI JURIDICI GENERALI</u>. Nu puteți aloca sau transfera drepturi sau obligații din prezentul contract fără aprobarea prealabilă în scris a Nuance. Prezentul contract se încheie între Nuance și dumneavoastră și înlocuiește orice alte mijloace de comunicare sau publicitate referitoare la Software. În cazul în care vreo prevedere din prezentul contract este considerată invalidă sau neexecutorie, prevederea va fi revizuită conform necesităților de a remedia calitatea invalidă sau neexecutorie, iar restul prezentului Contract va continua să fie valabil și să producă efecte. Inabilitatea Nuance de a exercita sau aplica orice drept sau prevedere a prezentului Contract, nu va constitui o derogare de la aceste drepturi sau prevederi. Secțiunile 2, 3, 5, 6, 7, 9, 10 și 12 ale prezentului Contract vor supraviețui expirării sau încetării contractului.</p>
 </body>
</html>
